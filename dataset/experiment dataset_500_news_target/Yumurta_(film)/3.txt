Türk sineması için tarihi gün, Semih Kaplanoğlu'nun yönettiği Bal, dünyanın en prestijli festivallerinden Berlin Film Festivali'nde büyük ödül Altın Ayı'yı kazandı. Ödülünü jüri başkanı Werner Herzog'un elinden alan Kaplanoğlu, filmde küçük oyuncu Bora Altaş'ın kullandığı zili Herzog'a hediye etti. Bal filmini Çamlıhemşin'de çektiğini hatırlatan Semih Kaplanoğlu, Çamlıhemşin bir doğa harikası. Şimdi orada barajlar yapılmaya çalışılıyor. Umarım bu ödül oranın korunmasına yardımcı olur. Bora Alataş da size Çamlıhemşin'den selam gönderiyor ve teşekkürlerini iletiyor dedi. Radikal Gazetesi'nin eski köşe yazarlarından Semih Kaplanoğlu, Yumurta'yla başlayıp Süt'le devam ettiği Yusuf üçlemesinin son filmi Bal'da Yusuf'un çocukluğuna gidiyor ve Yusuf'un babasıyla ilişkisini ve doğayı keşfedişini anlatıyordu. 
'Bal ayrıca Kiliseler Birliği Ekümenik Jüri Ödülü'nün de sahibi oldu. Saarland eyaletinin Berlin temsilciliğinde düzenlenen ödül töreninde konuşan Kaplanoğlu, filmini manevi aşkla yaptığını belirterek Bu ödülü tüm kalbimle alıyorum dedi. Ödül töreninin açılış konuşmasını yapan festival başkanı Dieter Kosslick ise, Berlinale'de bu yılki gözlemlerini anlatarak, En güzel anılarımdan biri, Bal filminde oynayan küçük Bora'nın bana, Ben de sana sarılmak istiyorum demesi oldu. Çok duygulandım diye konuştu. 
Festivalde en iyi yönetmen ödülü The Ghost Writer'la Roman Polanski'nin olurken jüri özel ödülünü Romanya yapımı If I Want to Whistle, I Whistle kazandı. 2. Dünya Savaşında geçen Japon yapımı Caterpillar'daki rolüyle Shinobu Terajima en iyi kadın oyuncu, Rus filmi 
http://www.radikal.com.tr/kultur/semih-kaplanoglu-altin-ayiyi-aldi-981558/