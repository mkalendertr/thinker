Altın Portakalın galibi Yumurta'da doğduğu kasabaya dönen şairi canlandıran Nejat İşler, hayatında çelişkilerle mücadele eden ünlü bir aktör. Nejat İşler, Beğenmezsen git diyorlar. Nereye gidelim yani, gittiğimiz yerde de sorun oluyor! diyor.
 Bir iddiası vardı Nejat İşlerin. Hasbelkader profesyonel bir oyuncu olarak, profesyonelleri çok fazla tercih etmeyen bir yönetmenin filminde doğallığıyla yer alabilir miydi? Bu yüzden, Altın Portakaldan en iyi film dahil yedi ödülle dönen Semih Kaplanoğlu filmi Yumurta'da yer almak, çok önemli onun için. Daha önce Mustafa Hakkında Her Şey ve Barda filmlerinde kötü adam olarak izlediğimiz Nejat İşler, Yumurta'da iyi adamı, annesinin ölümü üzerine doğup büyüdüğü kasabaya dönen şair eskisi Yusufu, oynuyor. İyi de oynuyor. Altın Portakalda ödül alamaması, Yumurta'nın fazla ödül almasına yorulabilir. Zira jüri üyeleri erkek oyuncuda çok tartıştıklarını, tartışılan isimlerin başında da Nejat İşlerin geldiğini söylüyorlar. Nejat İşlerle taşradan Yumurta'ya, korsandan şöhrete geniş bir yelpazede konuştuk. 
 http://www.radikal.com.tr/haber.php?haberno=238473