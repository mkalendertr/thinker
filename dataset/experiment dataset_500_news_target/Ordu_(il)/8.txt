Ordu'nun Perşembe ilçesinde meydana gelen selde, sulara kapılan 2 kuzenden biri öldü diğeri ise kayboldu. Heyelan nedeniyle göçen evin enkazının altında kalan biri kadın iki kişi de yaşamını yitirdi. Perşembe'deki Kacalı ve Gargacak dereleri önceki gece aşırı yağış nedeniyle taştı. Tarlacık ve Yumrutaş mahallelerinde araçlar sele kapılarak sürüklenirken, evlerinde mahsur kalan vatandaşlar kepçelerle kurtarıldı. Tarlacık mahallesinde heyelan sonucu göçük oluşan evde Mukaddes Soydan (76) ölürken, ağır yaralanan İrfan Soydan kaldırıldığı hastanede yaşamını yitirdi. Yaralı kurtarılan bir kişinin tedavisi sie sürüyor. Gargacak mevkisinde sele kapılan Remzi Taktak, Alim Canbulut (60) ile kuzeni Mustafa Canbulut (55) kayboldu. Kurtarılan Mustafa Canbulut kaldırıldığı Ordu Devlet Hastanesi'nde yaşamını yitirdi. Kayıp iki kişiyi arama çalışması sürüyor.

TÜM ZARAR KARŞILANACAK
Başbakan Yardımcısı Numan Kurtulmuş, Ordu'da sel felaketinden hasar gören bölgelerde incelemede bulundu. Numan Kurtulmuş, burada yaptığı açıklamada, "Maalesef can kaybımız var. Ortaya çıkan zarar ziyan eksiksiz şekilde hükümetimiz tarafından giderilecektir" dedi.

http://www.sabah.com.tr/gundem/2016/07/07/orduda-sel-3-olu-2-kayip