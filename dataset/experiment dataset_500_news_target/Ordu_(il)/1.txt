TÜRKİYE'de ilk kez denize dolguyla yapılan Ordu Giresun Havalimanı'nın pisti için stone mastic asfalt döküm çalışması başladı. Ordu Valisi İrfan Balkanlıoğlu, stone mastic asfalt uygulamasıyla Türkiye'de uçakların en konforlu iniş yapacakları pistin Ordu-Giresun Havalimanı'nda bulunacağını söyledi.

Ordu'nun Gülyalı İlçesi'nde temeli 3 yıl önce atılan Ordu Giresun Havalimanı inşaatı alt ve üst yapı çalışması sürüyor. 290 milyon TL'ye mal olacak olan havalimanına 138 kamyonla günde bin 600 seferle 65 bin ton taş taşınarak denize dökülürken üst yapı çalışmaları da devam ediyor. 29 milyon ton taşın denize döküldüğü havalimanında 3 kilometre uzunluğunda, 60 metre genişliğinde piste dökülmeye başlayan 5 santimlik stone mastic asfalt çalışmasının 15 Ağustos, dış koruyucu mendireğin dolgu ve ışıklandırma çalışmalarının da 30 Ağustos'a kadar bitirilmesi planlanıyor.
http://www.hurriyet.com.tr/ekonomi/26788181.asp