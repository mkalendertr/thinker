Ordu nun Fatsa İlçesi'nde yabancı ortaklı özel bir firma tarafından 100 dönümlük orman arazisinde siyanürle altın ayrıştırılması için çalışma başlatılmasına tepki gösteren vatandaşlar eylem yaptı. Yaklaşık 500 kişi, siyanür karşıtı dövizler taşıyıp sloganlar attı.

Fatsa'ya bağlı Yukarı Bahçeler Mahallesi Engiz mevkisinde özel bir firma (Altıntepe Şirketi) tarafından 3 ay önce 100 dönümlük orman arazisindeki ağaçlar kesilerek siyanürle altın ayrıştırılması için çalışma başlatılmasına mahalle sakinleri ve çevreciler, bugün ilçede eylem yaparak tepki gösterdi. Yaklaşık 500 kişiden oluşan çevreci grup Sakarya Mahallesi Yunus Emre Köprüsü'nde bir araya geldi. Kadınlar yöresel kıyafet olan peştamal giyerek eyleme katıldı. Düzenlenen yürüyüşte eylemciler Tarlamda mısır, bahçemde fındık yiyebilmek için siyanüre hayır, Zehirlenmek istemiyoruz, Siyanürcü şirket, Fatsa'yı terk et, Siyanür istemiyoruz, Toprağına sahip çık yazılı pankart ve dövizler taşıdı. Ardından sloganlar atarak Cumhuriyet Meydanı'na kadar yürüdü.
http://www.hurriyet.com.tr/ekonomi/28046334.asp