Ordu'da Gezilecek Yerler Listesi

Ordu'ya yolunuz düşerse Ordu'da gezilecek yerleri ve tarihi yerleri sizler için derledik.

Karadeniz'in görülmeye değer şehirlerinden biri olan Ordu, doğal güzellikleri ve tarihi varlıkları ile kendisini keşfedecek gezginleri bekliyor…

Doğu Karadeniz'in kapısı Ordu, doğal güzellikleri, bitki örtüsü, mavi ve yeşilin kucaklaştığı kıyıları, yükseltilerindeki uçsuz bucaksız ve birbirinden güzel yaylaları ile turizmde geleceği parlak bir şehir. Ordu'ya bir seyahat planlıyorsanız Ordu gezilecek yerler listemize göz atmanızı öneriyoruz…

Doğal Güzellikler: Ordu, Karadeniz bölgesindeki birçok şehir gibi hayranlık uyandıran doğal güzelliklere sahip. Milli parklar, vadiler, göller, nehirler, adalar bu doğal güzelliklerin eşsiz parçaları. Ordu'da gezip keşfedebileceğiniz doğal güzellikler arasında mutlaka görmenizi önerdiklerimiz Asarkaya Milli Parkı, Turnasuyu Vadisi, Ordu Çambaşı Yaylası, Melet Nehri, Ordu Ulugöl ve Hoynat Adası.

Müzeler: Ordu geziniz sırasında şehrin geçmişine dair bilgi sahibi olmak ve tarihe tanıklık etmek isterseniz Ordu'daki müzeleri ve kültür merkezlerini ziyaret edebilirsiniz. Ordu Müzesi, Paşaoğlu Konağı ve Etnografya Müzesi ve Taşbaşı Kültür Merkezi Ordu'da görmenizi önerdiğimiz müzeler.

Kaleler: Ordu'da gezginlerin uğrak noktası olan duraklardan biri de Ordu kaleleri. Eşsiz doğa manzaralarına sahip olan Ordu Kaleleri'nden olan Bolaman Kalesi, Ünye Kalesi, Gölköy Kalesi ve Kurul Kalesi'ni görmeden Ordu'dan ayrılmayın.

Plajlar: Karadeniz'in masmavi sularının ve tertemiz kumsallarının keyfini çıkarabileceğiniz plajlar var Ordu'da. Yaz aylarında Çaka Kumsalı, Mavi Dünya Plajı ve Efirli Plajı en çok ilgi gören plajlardan.

Eğer Ordu'nun şehir manzarasını yüksek bir tepeden izlemek isterseniz Boztepe‘ye mutlaka çıkmanızı öneriyoruz. Boztepe'deki seyir teraslarından Ordu'nun manzarasının keyfini çıkarabilirsiniz. Bununla beraber Ordu yaylaları ve Ordu fındık bahçeleri de şehirde gezmenizi önerdiğimiz yerlerden.

Ordu Gezilecek Yerler – Tarihi Yerler

Gaga Gölü

Gaga Gölü
Gaga Gölü
Ordu'nun Fatsa ilçesinde yer alan Gaga Gölü, batıKaradeniz'in sayılı doğal göllerinden biri olup, yeşil doğasıyla gören herkesi etkisi altına almaktadır.

Meşebükü ve Yassıtaş köyleri arasında bulunan göl, Fatsa-Aybastı karayolunun 8 kilometresinde yer alır. Gaga Gölü, bölgedeki diğer göllere göre daha derindir. Öyle ki birkaç adımda gölün derinliği 4,5 metreyi bulmaktadır. Göle akan herhangi bir akarsu olmayıp, gölde sazan, kerevit ve yerel balıklar bulunur. Fatsa'nın doğal güzellikleri arasındaki Gaga Gölü'nü gezi listenize dahil edebilir, gölün çevresini keşfedecek kıs yürüyüşler yapabilirsiniz.
http://www.gezilebilecekyerler.com/orduda-gezilecek-yerler/