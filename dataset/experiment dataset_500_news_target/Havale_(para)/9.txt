Garanti Bankası'ndan bankasız havale
Garanti Bankası “Bankasız Havale” ismiyle yeni bir hizmet başlatıyor. Garanti müşterisi olmayanların da yararlanabileceği hizmet, kullanıcılara 7 gün 24 saat Garanti paramatiklerden havale hizmeti sunuyor.
GİRİŞ16.08.2008 12:32GÜNCELLEME16.08.2008 12:32
Garanti Bankası'ndan bankasız havale
“Bankasız Havale” hizmeti “kartsız işlem” menüsünden havale yapılacak kişinin T.C. kimlik numarası ve cep telefonu girilerek gerçekleştirilecek. Ağustos sonunda tüm Paramatiklerden yapılabilecek Bankasız Havale, banka müşterisi olmayan geniş bir kitleye, Garanti Paramatiklerden kolaylıkla para transferi yapma imkanı sağlıyor.

Konuyla ilgili bir açıklama yapan Garanti Bankası Genel Müdür Yardımcısı Fuat Erbil, “Güçlü teknolojik altyapımız ve yenilikçi anlayışımızla geliştirdiğimiz Bankasız Havale ile banka müşterisi olmayan bir kitleye de hizmet sunarak önemli bir boşluğu dolduracağız. Bankasız havale sayesinde kullanıcılar, sayısı 2500'e ulaşan Paramatiklerimizden, herhangi bir banka hesabına veya karta ihtiyaç duymadan yatırabilecekleri tutarı, Türkiye'de istedikleri kişiye gönderebilecekler” dedi. Erbil, “Bankasız Havale'nin, günlük ortalama hacmi 115 milyon YTL olan Paramatik işlemlerini kısa sürede artıracağını tahmin ediyor, geniş bir kitle tarafından kullanılan önemli bir hizmet haline geleceğine inanıyoruz” diye konuştu.

Garanti Bankası Genel Müdür Yardımcısı Tolga Egemen ise, “Bankasız Havale, Garanti'nin Şubesiz Bankacılık ve Nakit Yönetimi ekiplerinin ortak çalışması sonucunda hayata geçirildi. Alternatif kanallar ve işlem bankacılığı konularındaki öncülüğümüzü güçlü teknolojik altyapımızla buluşturarak yeni bir ürün yarattık. TCMB verilerine göre bankalararası para transferinde yüzde19'luk payla açık ara lider olan bankamız, Bankasız Havale sayesinde, müşterimiz olmayan kişilere de çağdaş ve son derece kolay bir para transferi imkanı sağlıyor” dedi. Bankasız Havale işlemi, 5 YTL işlem ücreti karşılığında gerçekleştirilecek. 
http://ekonomi.haber7.com/ekonomi/haber/338806-garanti-bankasindan-bankasiz-havale