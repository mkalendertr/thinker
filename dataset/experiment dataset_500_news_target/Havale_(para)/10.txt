Havale çok sayıda üçlü ilişkinin temelini oluşturmaktadır. Türk Hukuk öğretisinde, birer nitelikli havale olan poliçe, çek ve (havale niteliği tartışmalı olmakla birlikte) akreditif konusunda çok sayıda yayın bulunmaktadır. Buna karşılık, Sayın Prof. Dr. Arif Kocaman\′in değerli çalışmaları dışında, havaleye ilişkin genel hükümler, özellikle banka havaleleri konusunda çok az sayıda bilimsel araştırmaya rastlanmaktadır. Oysa ödeme işlemlerinde banka havaleleri önemli bir yer tutmaktadır. Hesaptan hesaba (gayrinakdi) banka havaleleri, kaydi para yaratarak hem ülke ekonomisine katkıda bulunmakta, hem de ödeme işlemlerinde büyük kolaylık sağlamaktadır.

Banka havalesi de. niteliği bakımından çift yetki veren bir hukuki işlem olmasına rağmen, taraflar arasındaki temel ilişkiler (karşılık ve bedel ilişkileri) sözleşmelere dayanmakta, özellikle vekÃ¢let sözleşmesi niteliğindeki ciro sözleşmesinin ayrıntılarıyla incelenmesi gerekmektedir. İlişkiye katılan banka sayısı arttıkça, havale işlemi oldukça karmaşık bir hale gelmektedir. Zincirleme banka havalesi olarak adlandırılan, birden çok bankanın katıldığı banka havalelerinde, günümüzde kullanılan merkezi kliring sistemi ülkemizde hukuki açıdan fazla incelenmemiştir. Çalışmamda elimden geldiğince bu karmaşık sorumlara öğreti ve yargı kararları ışığında çözüm bulmaya gayret ettim.

Günümüzde özellikle internet ortamında sunulan bankacılık hizmetleri giderek yaygınlaşmaktadır. Son yıllarda, hem hizmetten yararlananların sayısı, hem de internet yoluyla sunulan bankacılık hizmetlerinin türleri artış göstermiştir. Özellikle, bu hizmeti kötüye kullanan kişilerin internet ortamında gerçek dışı (sahte) banka havaleleri yapması, bu yüzden çok sayıda \"sanal banka mağdıırıTnun ortaya çıkması konuyu son derece güncel hale getirmiştir. Bu nedenle, havale işlemlerinden dolayı bankaların sorumluluğunun ayrıntılarıyla incelenmesi gerekmektedir.

Sınırötesi banka havaleleri de uluslararası ticaret bakımından büyük önem taşımaktadır. Bu tür havalelerde yetkili hukukun belirlenmesi, banka-lararası iletişim ve uluslararası veya uluslarüstü düzenlemeler incelenmesi gereken önemli konular arasındadır. Özellikle sınırötesi banka havalelerine ilişkin uluslararası ve uluslarüstü düzenlemeler Türk Hukuku bakımından örnek alınabilecek önemli unsurlar içermektedir.

Bu kitaba ilişkin çalışmalarımı sürdürürken, konuya ilişkin bilimsel ve yargısal görüşleri inceleyerek banka havalesine ilişkin tüm konuları kapsayan geniş bir monografi hazırlamaya çalıştım. Özellikle Alman Hukukunda




banka havalesine, internet bankacılığına ilişkin yüzlerce kitap ve makaleyle karşılaştım. Bu kaynakları elimden geldiğince geniş ölçüde incelemeye gayret ettim. Bundan sonra, başta banka havalesine ilişkin münferit bazı sorunlar olmak üzere, sınırötesi banka havalelerini, internet bankacılığının hukuki yönünü, her ay onlarcası eklenen kaynaklarla derinlemesine incelemek akademik hedeflerim,arasında olacaktır.

Akademik çalışmalarımda bana gösterdiği ilgi ve yardım nedeniyle. Anabilim Dalı Başkanımız Sayın Prof. Dr. Huriye Kubilay\"a minnettar olduğumu belirtmek isterim. Bana ideal bir çalışma ortamı kurarak Hukuk Fakültesi ve Üniversite Kütüphanesi ile Enstitüsünde bilimsel araştırmalarım için gerekli kaynakları toplamamı sağlayan, sorularımı nezaketle ve sabırla cevaplayan Freiburg Albert Ludvvig Üniversitesi Hukuk Fakültesinin değerli öğretim Üyesi Sayın Prof. Dr. Uwe Blaurcok\"a candan teşekkürlerimi sunarım. Ayrıca; bilimsel kaynakları toplamamda bana yardımcı olan, karşılıklı görüş alışverişinde bulunmaktan zevk aldığım Anabilim Dalımızın değerli araştırma görevlileri Ali Haydar Yıldırım ve Direnç Akbay\′a, yayımlanmamış Yargıtay kararlarını incelememi sağlayan Sayın HÃ¢kim Seval Akkaş\′a, büyük bir titizlik ve özveriyle kitabımın yazım düzeltmelerini yapan değerli araştırma görevlisi Seııar Çağırgaria; kitabımın basımını kısa sürede ve özenle gerçekleştiren Yetkin Basım, Yayım, Dağıtım A.Ş. Genel Müdürü Sayın Muharrem Ba$er*e ve yayınevinin tüm çalışanlarına candan teşekkürlerimi iletmeyi borç bilirim. Huzur içinde akademik çalışmalarımı sürdürme mutluluğuna sahip olduğum Dokuz Eylül Üniversitesi\′nin başta Sayın Rektörü Prof. Dr. Emin Alıcı ve Hukuk Fakültesi Dekanı Sayın Prof. Dr. Polat Soyer olmak üzere tüm yöneticilerine ve Hukuk Fakültesinin tüm öğretim elemanlarına da sevgi, saygı ve minnet duygularımı sunarım.

Son olarak; manevi desteklerini hiçbir zaman unutamayacağım, sevgili fedakÃ¢r eşim Elife Türk\′e, biricik oğlum Halis Egemen Türk\′e, bu çalışmamın bitmesini sabırla bekleyen canım anne ve babam Afife Türk ve Halis Türk\′e sonsuz sevgi ve teşekkürlerimi sunuyorum.

Çalışmamın, Türk Hukuk öğreti ve uygulamasına yararlı olması benim en büyük mutluluk kaynağım olacaktır.
http://www.vedatkitapcilik.com/hukuki-yonden-banka-havalesi-u-715.html