Türk yaş meyve sebze sektörü, yılın 11 aylık döneminde 2 milyar doların üzerinde ihracata imza attı. Lider pazar Rusya'ya ihracat, yüzde 6'lık artışla 787 milyon dolara ulaştı
KOCAELİ - Dünyanın en büyük tarım üreticileri arasında yer alan Türkiye'nin yılın 11 aylık dönemindeki yaş meyve sebze ihracatı, 2 milyar doların üzerine çıktı.   

İhracat verilerinden derlenilen bilgiye göre, geçen yılın ocak-kasım döneminde 1 milyar 985 milyon 493 bin dolar değerinde 2 milyon 765 bin ton yaş meyve sebze ihraç eden sektör, bu yılın aynı döneminde 2 milyar 55 milyon 879 bin dolar değerinde 2 milyon 988 bin tonluk dış satım gerçekleştirdi.  

Böylece, sektörün ihracat performansı miktarda yüzde 8, değerde yüzde 4'lük artış gösterdi, kilogram başı gelir de 0,69 dolar oldu. 2 milyar doları aşan bu gelirin yüzde 35'i narenciye, yüzde 33'ü meyve, yüzde 31'i de sebze ürünlerinden elde edildi.  
http://www.dunya.com/ekonomi/dis-ticaret/yas-meyve-sebze-ihracati-2-milyar-dolari-asti-246998h.htm