AKP Adana Milletvekili Necdet Ünüvar, kangren haline gelen Adana Adliyesi'nin bina problemini eleştiren haberi kaleme alan gazeteciye ödül verdi. Ancak bu gazetecinin Zaman Muhabiri olması çok manidardı. Çukurova Gazeteciler Cemiyeti'nin (ÇGC) 2014 yılı Basın Yarışması'na Adana Barosu'nun avukatların aynı şehir içindeki farklı adliye binalarına servisle taşımasını haber yapan Zaman Gazetesi Muhabiri Mehmet Şahin, Bu da taşımalı adalet! başlıklı haberiyle katıldı ve mansiyon ödülü kazandı.

Zaman Gazetesi Muhabiri Mehmet Şahin'in ödülünü ÇGC'nin düzenlediği ödül törenine katılan AKP Adana Milletvekili Necdet Ünüvar verdi. Ödül verdikten sonra milletvekili Ünüvar hemen sonra salonu terketti. Ünüvar terkedince arkasından Adana Valisi Mustafa Büyük ve salondaki AKP'liler de kalkıp gittiler.

Son yıllarda AKP ile Cemaat arasında yaşanan gerilim nedeniyle Zaman Gazetesi başta olmak üzere cemaate yakın medya kuruluşlarına akreditasyon yasağı uygulanıyordu.. AKP, cemaate yakın medya kuruluşlarını hiçbir resmi ve özel programa davet etmiyor, onların geldikleri programlardan da çıkarıyordu. AKP üst yönetiminin, Adana Milletvekili Necdet Ünüvar'ın kendi elleriyle Zaman Muhabirine ödül vermesini nasıl değerlendireceği merak ediliyor.
http://www.sozcu.com.tr/2015/gundem/akpli-vekilden-cemaate-odul-965838/