Zaman Yönetimi, Zamanı Doğru Planlamanın Püf Noktaları

Bu yazıyı paylaş

Tweet It!  Facebook
Kobitek Takip Servisi
Zaman Yönetimi, Zamanı Doğru Planlamanın Püf Noktaları
Zamanı doğru planlayarak yapmak istediklerinizi zamanında yapmak, günü etkin kullanmak, çalışmalarınızı tamamlayarak serbest zaman dilimleri yaratmak başarının anahtarıdır.

Zaman yönetimi, başarıya giden yolda en önemli adımdır. Zamanı doğru planlayarak yapmak istediklerinizi zamanında yapmak, günü etkin kullanmak, çalışmalarınızı tamamlayarak serbest zaman dilimleri yaratmak başarının anahtarıdır. Peki, zaman yönetimi yetkinliğinizi ikiye katlamak için neler yapmalısınız?

1) Hayatınızdan çalan, zamanı öldüren araçları yaşantınızdan çıkarın. Zaman öldürücüler diye adlandırdığımız araçlar, konsantrasyonunuzu dağıtıcı öğelerdir. Bölünmenize neden olan, bu öğeleri tespit ederek, zamanı doğru kullanmak adına size engel teşkil edenlerin bir listesini yapın ve zaman yönetimi planlamanızda bu öğeleri elemine edecek şekilde organize olun. Örneğin;

E-mail: Eğer, e-maillerinize gün içinde 30 dakikadan daha fazla zaman ayırıyorsanız bu, E-maillerinizin zamanınızın büyük bir bölümünü çaldığını ifade eder. Elbette bu süre e-maillerinizin işinizin büyük bir bölümünü oluşturması durumunda farklılık arz eder.
Telefon: Eğer iş yapmayı planladığınız sürelerde telefon fazlası ile çalışmanızı bölüyorsa bu, performansınızı azaltacak ve dolayısıyla da öngördüğünüz süreçlerde iş tamamlamanızı imkansız kılacaktır. Kısacası telefon sizin zaman planlamanız içinde zaman öldürücü bir öğe olarak tanımlanabilir.
Televizyon: Zamanı doğru planlayarak günü etkin kullanmak için televizyon limitli zamanlarda hayatınıza dahil olmalıdır. Özellikle zamansızlıktan şikayet edenler için günde yarım saat, televizyon karşısında geçirilecek zaman için yeterlidir.
2) Hayatınızda sizin için önemli olan temel şeylerin bir listesini yapın ve önem listenizde yer alan maddeleri hayatınıza katmaya başlayın. Doğru zaman yönetimi yapmanın en önemli anahtarlarından biri öncelikleri belirlemektir bu nedenle ne yapmak istediğinizi bilmeli ve ardından ilerlemelisiniz. Günümüz dünyası çok fazla dikkat dağıtıcı öğe ile çevrili, bu öğelerin önceliklerinizin önüne geçmesine izin vermemelisiniz. Aşağıdaki adımları izleyerek doğru planlamayı yapabilirsiniz;

Başarmak istediklerinizin listesini yapın
Başarmak istediğiniz her bir maddenin arasına zaman dilimleri koyun.
Her bir maddeyi önem sırasına göre dizin.
Başarmak istediğiniz her bir amacınızın için, hedeflediğiniz zaman dilimine uygun gelişecek bir oyun planı yapın
3) Gün boyunca zaman yönetimi konusuna odaklanmaya başlayın. Ana konsantrasyon noktanız zamanınızı doğru planlamak üzerine olmalı. Hedeflerinizi ve önceliklerinizi belirledikten sonra onları gerçekleştirmeye odaklanmalısınız. Eğer haftalık planlamanız içinde bir şeyler sizin ana hedeflerinizi oluşturmuyorsa, asıl olan hedeflerinizi tamamlamadan bu yeni çalışmaya asla başlamayın. Sizi hedeflerinizden uzaklaştıracak her türlü öğeyi bertaraf etmeyi başardığınızda hedeflerinize ulaşmada da başarılı olacaksınız. Aksi halde hiçbir şeyi istediğiniz şekliyle tamamlayamayıp dolayısıyla da hedeflerinizi gerçekleştiremeyerek kendinizi şu anda olduğu gibi bir zaman kölesi gibi hissedebilirsiniz.
http://kobitek.com/zaman_yonetimi_zamani_dogru_planlamanin_puf_noktalari