Muğla'nın Marmaris İlçesi'nde, sağanak yağış ardından kuvvetli fırtına ile hortum büyük hasara yol açtı. Yaklaşık 50 saniye süren hortumda çok sayıda evin çatısı uçtu ağaçlar devrildi.

Marmaris İlçesi'ne 25 kilometre mesafedeki Büyükşehir yasası ile mahalle statüsüne kavuşan Karacasöğüt Köyü'nün Ovacık Mahallesi'nde bugün akşam saatlerinde başlayan sağanak yağış ve ardından kuvvetli fırtına nedeniyle hortum meydana geldi. Bir kilometre düz hatta ilerleyen hortum nedeniyle çok sayıda ağaçlar kökünden söküldü. 35 tane çeşitli büyüklükteki çilek ve domates serası yerle bir oldu. 8 evin çatısı uçtu, büyük ve küçükbaş hayvanların barındığı 6 damın saç çatıları uçtu. Beton ve ağaç elektrik direkleri yerinden söküldü. Yaklaşık 200 adet arı kovanı parçalandı. Önüne kattığı her şeyi yerinden söken hortum yaklaşık 50 saniye sürmesine rağmen geride büyük zarar bıraktı. Kopan enerji nakil hatları nedeniyle elektrikler kesildi. Kökünden sökülen çam ağaçları karayolunu kapattı. 3 büyük ve 7 küçükbaş hayvan ile 30'a yakın kümes hayvanı kayboldu.
http://www.hurriyet.com.tr/gundem/28152736.asp