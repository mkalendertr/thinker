ABD'nin güney eyaletlerinin ardından iç ve kuzey kesimlerinde hayatı  felç eden kötü hava şartları nedeniyle ölenlerin sayısı da artmaya devam ediyor. 
 
Acil Yardım Yönetimi Ajansı yetkililerinin yaptığı açıklamaya göre,  yoğun kar ve yağmurun neden olduğu sel ve hortum sonucunda bir hafta içinde ülke  genelinde 43 kişi hayatını kaybetti. 
 
Güney eyaleti Mississippi'den başlayarak 10 kişinin hayatını  kaybetmesine neden olan kötü hava şartları, Tennesse, Arkansas ve Alabama'da 9,  Teksas'ta 11, Illinois ve Missouri'de de 13 can aldı. 
 
Missouri'deki can kayıplarına sel ve su baskınları neden olurken,  Alburquerque kenti polisine göre kötü hava koşulları yüzünden 180 civarında  trafik kazası yaşandı. Teksas'ta 50 bin, New Mexico'da ise 10 bin abone  elektriksiz kaldı. 
http://www.milliyet.com.tr/hayatini-kaybedenlerin-sayisi/dunya/detay/2170509/default.htm