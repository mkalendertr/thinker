ANTALYA'nın Alanya İlçesi'nde 2 gündür etkili olan yağmur ve şiddetli rüzgar sonrası denizde hortum oluştu.

Alanya'da dün başlayan ve etkisini sürdüren yağmur ve şiddetli rüzgar ilçede hayatı olumsuz yönde etkiledi. Keykubat Plajı'nda denizin yaklaşık 200 metre açıklarında ise hortum oluştu. Yaklaşık 3 dakika süren hortum, ilgiyle izlendi. Hortum kıyıya yaklaşmadan kayboldu.

Alanya Meteoroloji Müdürlüğü yetkilileri, ilçedeki yağışın akşam saatlerinde etkisini azaltmasını beklediklerini açıkladı.
http://www.hurriyet.com.tr/gundem/27745264.asp