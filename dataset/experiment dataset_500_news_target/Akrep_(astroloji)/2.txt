Akrep ve Kova Oldukça kıskanç, talepkar davranışları olan Akrep ile, bağlanmayı ve söz vermeyi sevmeyen Kova'nın anlaşması çok güçtür.

Fiziksel olarak ilk anlarda ortaya çıkan çekim, Akrep'in ihtiraslı yapısıyla karşılaşınca, Kova'yı ürkütebilir. Aşka karşı daha mesafeli bir davranış şekline sahip olan Kova'nın, Akrep'in yoğun duygularını ve kuvvetli cinsel dürtülerini anlamakta da güçlük çekmesi çok normaldir. Ancak her ikisinin de keskin bir zekaya sahip olması, ortak bir alanın doğmasına ve alışverişe girmelerine neden olabilir. Zodyak'ta oldukça zor bir etkileşim içinde bulunan, sabit burçlardan Akrep ve Kova günlük yaşamda olduğu gibi, hayatın geri kalan kısımlarında da anlaşmakta zorluk çekerler. Akrep'in stabilizasyon ve önünü görmek arzusu ile Kova'nın özgürlüğe ve yeniliğe merakı ortak noktanın bulunmasını iyice zorlaştırarak, genellikle kısa süren bir ilişkinin yaşanmasına neden olur. Cinsel yaşamda da benzer problemlerin yaşanması söz konusudur. Akrep'in hayatında cinselliğin önemi oldukça büyüktür. Oysa ki, Kova cinsellikten çok daha uzak bir yapıdadır. Zamanla Akrep ile yaşanan cinsellik bir angarya halini alabilir


Akrep ve İkizler ikisi de çok ilgi çekici insanlar olmasına rağmen, beraberken anlaşmaları oldukça güçtür. Akrep'in talepkar ve kıskanç tutumlarını anlayabilmek için İkizler'in başka bir dünyaya geçmeye ihtiyacı vardır. Akrep ise, İkizler'in uçuşan, daldan dala konan tavırlarını ve amaçlarını kavramakta son derece güçlük çeker. Aslında ilk başlarda fiziksel çekimle bir araya gelen bu ikilinin, bir müddet sonra mental ve duygusal olarak anlaşamadıkları net bir şekilde ortaya çıkar. Aslında Akrep ve İkizler, birbirini tanıyarak kabul ederlerse, uzun ve kalıcı bir birliktelik yaşanabilir. Düşüncelerle özdeşleşen İkizler, Akrep'in de fikirlere verdiği önem karşısında daha derinleşebilir. Gizemli bir yapısı olan Akrep ise, İkizler'i örnek alabilirse, açık olmayı ve düşündüklerini, duygularını paylaşmayı kabul edebilir. Cinsel yaşam Akrep için oldukça önemlidir. Bedensel paylaşım hayatının temel ihtiyaçlarından birisidir. İkizler Akrep'e bu alanda uyum sağlamakta güçlük çekebilir. Ancak taklit yeteneği kuvvetli olan İkizler, Akrep'de gördüğü tutkulu davranışları kolaylıkla benimseyecektir.
http://www.hurriyet.com.tr/magazin/yazarlar/7606587.asp