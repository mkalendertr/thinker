Bar çıkışı öldürüldü!
Adana'da 32 yaşındaki İsmail Akyol, eğlenmek için gittiği bardan çıkarken saldırıya uğradı. Kalçasından bıçaklanan, kasığından da tabancayla vurulan Akyol, kaldırıldığı hastanede öldü.

Bar çıkışı öldürüldü!

Olay, dün saat 03.00 sıralarında merkez Seyhan İlçesi'ne bağlı Sarıhamzalı Mahallesi'ndeki bir barın önünde meydana geldi. İsmail Akyol, barda eğlendikten sonra çıkışta henüz kimliği belirlenemeyen kişi ya da kişilerin bıçaklı ve silahlı saldırısına uğradı. Akyol, kalçasından bıçaklanırken, kasığından da tabanca ile vuruldu. Kanlar içinde yere yığılan Akyol, çevredekilerin yardımıyla özel araçla Çukurova Aşkım Tüfekçi Devlet Hastanesi'ne kaldırıldı. Yoğun bakımda tedaviye alınan Akyol, bugün hayatını kaybetti. Polis olaya karışanların yakalanması için çalışmalarını sürdürüyor.
http://www.cnnturk.com/haber/turkiye/bar-cikisi-olduruldu