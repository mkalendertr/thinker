Zonguldak'ın Çaycuma ilçesinde barda alkol alan bir kişi bar çıkışı bıçakladı.

Olay, dün gece 22.30 sıralarında Çaycuma merkezde bulunan bir barın önünde yaşandı.

Barda alkol alan 28 yaşındaki Hacı Cenap K., bar çıkışı kimliği belirsiz bir kişi tarafından üç yerinden bıçaklandı. Çaycuma Devlet Hastanesi'ne kaldırılan Hacı Cenap K., ilk müdahalesinin ardından Zonguldak Atatürk Devlet Hastanesi'ne sevk edildi.

Olayın şüphelisi olarak barda tartıştığı 31 yaşındaki Erhan T. gözaltına alındı. Suçlamaları kabul etmeyen Erhan T., emniyetteki ifadesinde bara ailesi ile geldiğini Hacı Cenap K. ile küfür ettiği için tartıştıklarını, fakat bıçaklama olayının yaşanmadığını söyledi.

Adliyeye sevk edilen Erhan T., adli kontrol şartıyla serbest bırakıldı. 
http://www.pusulagazetesi.com.tr/haber_42571/image/assets/reklam/bar-2-44413-pusula.htm