Ege Üniversitesi Çocuk Hastanesi`nde yapılan bir araştırmada ebeveynlerin, çocuklarının ateşlerinin yükselmesi halinde havale geçireceği, beyninin hasar göreceği korkusu yaşadığı ortaya çıktı…

Prof. Dr. Zafer Kurugöl, anne babaların gereksiz yere panik yaşadığını belirterek, Ateş vücudun doğal savunma mekanizmasıdır. Bir kez

ateşe bağlı havale geçirme bir çocukta ne beyinde bir zarara ne zeka geriliğine ne başka hastalığa neden olur. Herkesin bir kez ateşe bağlı havale geçirme hakkı vardır dedi. Doç. Dr. Güldane Koturoğlu da ateşin bağışıklık sisteminin iyi çalıştığının göstergesi olduğunu, ateşin hastalığın çabuk iyileşmesini sağladığını söyledi.            

Ege Üniversitesi Tıp Fakültesi Çocuk Sağlığı ve Hastalıkları Anabilim Dalı`nın 50`inci kuruluş yıldönümü nedeniyle Swissotel Grand Efes`te `Ege Üniveristesi 50`inci Yıl Pediatri Günleri` düzenlendi. Pediatrinin tüm bilim dallarında güncel yaklaşımları ve gelişmeleri kapsayan kongrede ilginç araştırmalara da yer verildi. EÜ Çocuk Sağlığı ve Hastalıkları Anabilim Dalı öğretim üyeleri Prof. Dr. Zafer Kurugöl, Doç. Dr. Güldane Koturoğlu ile Uzm. Dr. Eylem Ulaş Saz ve Asistan Dr. Muhterem Duyu, ebeveynlerin acil servislere en sık başvuru nedenlerinden biri olan ateş yüksekliğiyle ilgili bir çalışma yaptı. Kongrede poster sunumu olarak sunulan araştırmanın 200 ebeveynle yapıldığı, yarısının lise ve üniversite mezunu olduğu kaydedildi. Ailelerin çoğunun ateşi bir belirtiden çok hastalığın kendisi gibi algıladıklarından ateş ve onun potansiyel tehlikeleri ile ilgili yanlış bilgilere sahip olduklarını ortaya çıkaran araştırmada şu sonuçlar alındı:

40 ebeveyn ateş demek için vücut ısısının 30-37 derece olması gerektiğini, bunlarının yarısı da bu değerler için ateş düşürücü kullandıklarını bildirdi.
http://www.hurriyet.com.tr/yasasinhayat/11399574.asp