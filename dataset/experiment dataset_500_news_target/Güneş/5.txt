Güneş'in Dünya'ya En Yakın Olduğu Gün

güneş sistemi_solar systemDünya'nın Güneş'e yakınlaşması o kadar sınırlı bir alandadır ki, biraz daha yaklaştığında yanma boyutuna çıkabileceği gibi uzaklaştığında da donma sınıra gelecektir. Fakat bu noktada öyle bir soru karşımıza çıkıyor ki cevabı karşısında şaşkınlığımızı gizleyemiyoruz.

Dünya'nın, Güneş'e en yakın olduğu gün hangisidir? sorusu sorulduğunda çoğu kişi Temmuz veya Ağustos aylarından bir gün seçebilir. Bunun yanında 21 Haziran günü de en uzun gün olduğu için tahmin edilebilecek günler arasındadır.

Halbuki gerçek bunun tam tersi. Dünya'nın yörüngesi elips şeklinde olup Güneş'in etrafında sabit olmayan bir uzaklıkla döner. Dolayısıyla bazı zamanlarda Güneş'e yaklaşırken, bazı zamanlarda ise uzaklaşır. Bu dönme sırasında da mevsimler oluşmaktadır.

Mevsimler demişken Güneş'e yaklaşmanın yaz mevsiminde olduğunu ve sıcaklığın yükseldiğini düşünüyorsanız yanılıyorsunuz. Çünkü sıcaklık Güneş'in yakınlığı ile ilgili değildir. Güneş ışınlarının geliş açısı ile alakalıdır. Bu durumda tahminleriniz tersine dönmüş olmalı.

Güneş'in, Dünya'ya en yakın olduğu gün 3-4 Ocak (Günberi) tarihidir. Fakat bu tarihte Güneş ışınları eğik açı ile geldiği için Dünyamızı ısıtamaz. 4-5 Temmuz (Günöte) tarihinde ise en uzak olduğu yerdedir. Fakat bu tarihte de Güneş ışınları dik açı ile geldiği için oldukça sıcak günler yaşamaktayız.
https://www.ogrenmen.com/bilgisim/gunesin-dunyaya-en-yakin-oldugu-gun.html