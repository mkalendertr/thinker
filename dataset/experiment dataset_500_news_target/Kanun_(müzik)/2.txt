Ankara Caz Festivali'nde bir araya gelen Laço Tayfa grubu, altı yıl önce kaybettikleri kanun sanatçıları Nuri Lekesizgöz'ü örnek bir davranışla andı. Konserde, sanatçının sandalyesi boş bırakılarak üzerine kanunu konuldu.

KLARNET Sanatçısı Hüsnü Şenlendirici'nin de mensubu olduğu Laço Tayfa müzik grubu yedi yıl aradan sonra 15. Uluslararası Ankara Caz Festivali'nde tekrar biraraya geldi. Grup altı yıl önce kaybettikleri kanun sanatçıları Nuri Lekesizgöz'ü örnek bir davranışla andı. Sanatçının sandalyesi boş bırakılarak üzerine kanunu konuldu.
Ankara Caz Derneği ve Leo Organizasyon'un ortaklığında 15.'si düzenlenen Festival, perküsyon sanatçısı Volkan Öktem ile Laço Tayfa'nın birlikte verdiği konser ile geçen cumartesi sona erdi. Konserde yedi yıl sonra ilk kez bir araya gelen Laço Tayfa Grubu'nda duygusal anlar yaşandı.
Oğlu çaldı
Grup, 26 mayıs 2006'da aralarından ayrılan kanun sanatçısı Nuri Lekesizgöz'ü unutmadı. Grup, konserin başından sonuna kadar Lekesizgöz'ün sandalyesini boş bırakıp üzerine kanununu koydu. Konserin ilerleyen bölümlerinde de Şenlendirici bir süpriz yaparak kanunu çalması için Lekesizgöz'ün oğlu, Orhan Lekesizgöz'ü sahneye davet etti. ATO Congresium Salonu'nu dolduran seyircilere önce solo olarak kanun çalan Lekesizgöz, daha sonra da gruba diğer şarkılarında eşlik etti.
http://www.hurriyet.com.tr/ankara/20013096.asp