ABD'de yaşayan ünlü Türk müzisyen Ömer Faruk Tekbilek bir dizi konser vermek için geldiği İspanya'da, başta Madrid ve Barcelona olmak üzere birçok kentte sufi müziği ağırlıklı konserler verdi. Kendilerini sufi müziğinin ritmine bırakan İspanyollar, ney, kanun, gitar ve darbuka gibi enstrümanların kullanıldığı parçalarla unutulmaz anlar yaşadı. 

Kültürler arasında etkileşimi ve barışı hedefleyen Ömer Faruk Tekbilek Barcelona'da dün verdiği konsere Yunus Emre'den seçtiği ilahilerle başladı. Ömer Faruk Tekbilek'e kanunda Hasan Işıkkut, klavyede Pablo Vegara, gitarda Robert Gomez, perküsyonda River Guerguerian ile Seido Salfosky eşlik etti.
http://hurarsiv.hurriyet.com.tr/goster/haber.aspx?id=315358