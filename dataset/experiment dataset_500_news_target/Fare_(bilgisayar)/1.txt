Güney Kore'nin teknoloji devi Samsung, engelliler için tasarladığı gözle kontrol edilebilen fareyi bugün tanıttı. EYECAN+ adlı fare, engellilerin bilgisayarlarını sadece göz hareketiyle kullanmalarına imkan sağlayacak.

Kullanıcının göz özelliğini hafızasına alan özel tasarlanmış cihaz, sonraki aşamalarda sadece göz özelliği kayıt olmuş kullanıcının fareyi kullanmasına izin veriyor. 

Fareyi kullanmak için gözlerin ekrandan 60-70 santimetre mesafede bulunması gerekiyor. Ekrandaki herhangi dosyayı açmak için ise gözle kontrol edilen fareyi istenilen dosya üzerine getirerek kısa bir süre bakmak yeterli oluyor.

Oturarak ve uzanarak kontrol edilebilen cihazın fiyatının piyasadaki on binlerce dolar değerindeki diğer benzer fonksiyonlu farelerden çok daha ucuz olduğuna dikkat çekildi. Samsung, EYECAN+ adlı cihazı sadece 50 bin won'a (yaklaşık 45 dolar) satacağını açıkladı. 

Öte yandan, Güney Kore'nin en büyük telefon üreticilerinden Samsung'un yeni çıkaracağı akıllı telefonlarda, bu teknolojiyi kullanıp kullanmayacağı ise merak konusu. Zira Samsung, son yıllarda çıkardığı üst seviye akıllı telefonlarında kafa hareketleri ile sayfanın aşağı yukarı hareket ettirilmesine imkan tanıyordu.
http://www.hurriyet.com.tr/teknoloji/27648779.asp