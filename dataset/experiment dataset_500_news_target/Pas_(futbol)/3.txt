Beşiktaş, kapanışı 4 golle yaparken, tribünleri dolduran taraftarlarına liderlik ve 41 gollük muhteşem bir yeni yıl hediyesi verdi.
Siyah- Beyazlılar'da son 4-5 maçtır bir tuhaflığın olduğunu görüyorduk. Sezona çok iyi başlayan ve güzel futbolunu uzun süre götüren Siyah-Beyazlılar, bunaltıcı hatta şaşırtıcı pas trafiği ile de herkesin beğenisini kazanmıştı. Fakat bu iyi futbol yavaş yavaş yavanlaştı. Orta alanda ki futbolcuların yoruldukları görüldü. Şenol Güneş'in elinde çok iyi bir yedek kulübesi yok. Bunun sıkıntısını yaşıyorlar. Fiziksel düşüşü rotasyonla çözmek şimdilik mümkün değil. Elde bir tek Necip faktörü var. Necip'in özellikleri de belli. Savunma ağırlıklı bir oyuncu. Ofansta çok zayıf. O nedenle Sosa, Oğuzhan ve Atiba gibi oyuncuların dinlendirilmesi gerçekleşmedi.
http://www.haberturk.com/spor/futbol/haber/1173288-besiktas-konyaspor-macinin-yazar-yorumlari