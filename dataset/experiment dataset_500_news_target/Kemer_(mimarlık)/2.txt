Eskişehir'de bir otomobilde yapılan aramalarda, tarihi eser niteliğinde olduğu öğrenilen çan, haç, kemer, taş figürler ve çok sayıda sikke ele geçirildi.

İl Emniyet Müdürlüğü Kaçakçılık ve Organize Suçlarla Mücadele Şube Müdürlüğü ekipleri, ihbar üzerine M.E.K'nin (40) kullandığı otomobili durdurdu. Otomobilde arama yapan emniyet güçleri, Roma dönemine ait olduğu belirlenen 65 sikke, bronz figür, 2 bronz çan, 2 bronz haç, bronz kemer ve taş figür parçası ele geçirdi. Tarihi eserlere el koyan polis, şüpheli hakkında Kültür ve Tabiat Varlıklarını Koruma Kanununa muhalefet suçundan işlem yaptı.
http://www.hurriyet.com.tr/gundem/26242323.asp