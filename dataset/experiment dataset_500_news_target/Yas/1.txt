AK Parti'nin 18 yaş teklifi kabul edildi.
Başbakan Ahmet Davutoğlu, Grup Başkanvekilleri Mustafa Elitaş, Ahmet Aydın, Mahir Ünal, Naci Bostancı ve Belma Satır'ın da aralarında bulunduğu 210 milletvekilinin imzasını taşıyan Türkiye Cumhuriyeti Anayasası'nda Değişiklik Yapılması Hakkında Kanun Teklifi'ne göre, Anayasa'nın 76. maddesinin birinci fıkrasında yer alan yirmibeş ibaresi, onsekiz olarak değiştiriliyor. Böylece, 18 yaşını dolduran her Türk milletvekili seçilebilecek.

Söz konusu maddenin kimlerin milletvekili seçilemeyeceğini düzenleyen 2. fıkrasında yer alan, yükümlü olduğu askerlik hizmetini yapmamış olanlar ibaresi de askerlikle ilgisi bulunanlar şeklinde değiştiriliyor. Böylece 18 yaşını dolduran gençler askerlik hizmetini yapmadan da milletvekili adayı olabilecek.

Teklife göre, düzenleme yayımı tarihinde yürürlüğe girecek ve halk oyuna sunulması halinde oylanacak.
http://www.trthaber.com/haber/gundem/ak-partinin-18-yas-teklifi-kabul-edildi-176218.html