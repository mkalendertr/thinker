İstanbul Üsküdar'da duvar dibine bırakılan çanta, bomba imha uzmanlarınca fünyeyle kontrollü olarak patlatıldı.

Koşuyolu Tophanelioğlu Caddesi'nde duvarın dibine bırakılan ve üzerinde eski tip cep telefonu bulunduğunu gören vatandaşlar durumu polise bildirdi. İhbar üzerine olay yerine gelen polis ekipleri, caddeyi trafiğe kapatarak güvenlik şeridi çekti. Olay yerine gelen bomba imha ekiplerince fünyeyle kontrollü olarak patlatılan çanta boş çıktı.

Trafiğe kapatılan cadde, ekiplerin olay yerinden ayrılmasının ardından açıldı.
http://www.hurriyet.com.tr/gundem/28154851.asp