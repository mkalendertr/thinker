Olay, Başiskele Karadenizliler Mahallesi Ordulu Caddesi'nde araç emniyet kemeri üreten fabrikada meydana geldi. Burada çalışan Muradiye Aktaş, fabrikanın önündeki bahçe kapısından girerken otomatik kapı bir anda kapandı. Arıza nedeniyle kapandığı sanılan kapı ile duvar arasında sıkışan Muradiye Aktaş feci şekilde can verdi.

Olay yerine çağrılan polisler, genç kadının cesedinin çıkarılması için itfaiyeyi çağırdı. Olay yeri inceleme ekibinin yaptığı çalışmanın ardından itfaiye ekipleri demir kapının parmaklıklarını keserek Aktaş'ın cesedini çıkardı.

Muradiye Aktaş'ın ölüm haberini alarak olay yerine gelen yakınları ise fenalık geçirdi. Polis, Muradiye Aktaş'ın yakınlarını güçlükle sakinleştirdi. Aktaş'ın cenazesi morga kaldırılırken, olayla ilgili soruşturma başlatıldı.
http://www.milliyet.com.tr/otomatik-kapi-ile-duvar-arasina-gundem-2172936/