Adana'nın Ceyhan ilçesinde helikopterle havadan yapılan araştırmada mısır tarlasında 10 bin kök hintkeneviri ele geçirildi.

Aldıkları bir istihbaratı değerlendiren Ceyhan İlçe Emniyet Müdürlüğü Kaçakçılık ve Organize Suçlarla Mücadele Grup Amirliği ekipleri, Tem Otoyolu Sirkeli gişeleri yakınında Ö.S.'ye (45) ait ekili mısır tarlasında hint keneviri yetiştirildiği bilgisine ulaştı. Yapılan incelemeden sonra polis helikopteriyle havadan araştırılan mısır tarlasına operasyon düzenlendi. Polis ekipleri, ekili mısır tarlası içerisinde yaklaşık 20 dönümlük alanda ekili 10 bin kök hint keneviri ele geçirdi. Tarla sahibi Ö.S'nin yakalanması için çalışma başlatıldı.

Öte yandan polis ekipleri, torbacı tabir edilen sokak satıcılarına yönelik çalışmalar kapsamında, Civantayak Mahallesi'nde bir eve yaptıkları operasyonda Bülent S.'nin (27) evinde ve bahçesinde yapılan aramada 150 kök dişi Hint keneviri ile 1 kilogram satışa hazır esrar ele geçirdi. 
http://www.hurriyet.com.tr/sondakika/18460700.asp