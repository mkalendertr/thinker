MUĞLA'da, Gıda Tarım ve Hayvancılık İl Müdürlüğü tarafından 2014 yılında alternatif yem bitkisi üretim çalışmaları aralıksız sürüyor. Çalışmalar kapsamında dane sorgum, tirinova, caramba, caramba mix, yem bezelyesi, lenox, silajlık mısır, sorgum sudan otu melezi, yonca, hayvan pancarı, şalgam, fiğ, triticale, yulaf çeşitleri ve silaj kalitesinin arttırılması hedeflendi.

Muğla Gıda Tarım ve Hayvancılık İl Müdürlüğü'nce Silaj Kalitesinin İyileştirilmesi Projesi kapsamında Menteşe İlçesi Doğanköy ve Yeniköy Mahalleleri'nde, topraksız mısır silajı yapımının gösterildiği Tarla Günü'ne ilçelerden ve çevre mahallelerden katılım büyük oldu.

Üretici Şaban Başoğlan ile Saim Tezcan ın tarlalarında yapılan çalışmalar sonucunda, yüksek verimli mısır çeşitlerinin, silaj katkısı ve topraksız silaj örtüsü kullanımı ile silaj kalitesinin arttırılması ve bozulmalarının önüne geçilmesi için çiftçilere tanıtımı yapıldı. Tarla Günü'nde İl Müdürü Nazif Ekici, müdür yardımcısı Muhammed Sevinç, Bitkisel Üretim ve Bitki Sağlığı Şube Müdürü Resül Çoban, ilçe müdürleri, Ziraat Odası Başkanları, muhtarlar, teknik personel ile üreticiler katıldı.
http://www.hurriyet.com.tr/ege/27354000.asp