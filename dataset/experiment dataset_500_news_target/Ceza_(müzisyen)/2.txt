Bir yıllık çalışma sonucunda 30 rapçi 20 şarkı için bir araya geldi. Ortaya Organize Oluyoruz isimli albüm çıktı. Ceza, Sırtlan ve Pit 10 gibi tanınmış isimlerin yanı sıra, rap camiasının yakından tanıdığı müzisyenleri de buluşturan albümdeki dört şarkı kliplendi bile. Bu albümle, yıllar önce çıkan toplama Yeraltı Operasyonu albümünden sonra, yeraltında müzik yapan rapçiler artık yerüstüne çıkmaya hazırlanıyor

'Organize Oluyoruz isimli albümün perde arkasında 2005'ten beri hizmet veren hiphoplifecom.tr isimli internet sitesi var. Bu site tıpkı bir ajans gibi, rap üzerine projeler üretiyor, şarkıların tanıtımını sağlıyor ve yeni olanaklar sunuyor. Site yöneticileri bir senedir hem herkesin tanıdığı hem de belirli çevrelerde bilinen rapçileri bir araya getirecekleri Organize Oluyoruz projesi için çalışıyordu. Proje sonlanınca ortaya bir albüm çıktı. Projenin başındaki isimlerden Ulaş Demiröz, iddiasını şöyle anlatıyor: Rapçilerin çoğu, albümlerini yeraltında yayınlıyor yani şarkılarını internette yayıyor. Bunlar daha çok politik dertler anlatıyor, kitlesi genç nesilden oluşuyor. Çoğu parası pulu olmayan insanlar. 40 liralık konserlere gidemiyor, harçlıklarını 10 liralık konserlere biriktiriyorlar. 1999'da çıkan Yeraltı Operasyonu albümü bir dönüm noktasıydı. Ceza gibi isimler geniş kitlelerce tanındı. Biz de bu albümde bunu sağlamak istedik. 
http://www.hurriyet.com.tr/cumartesi/18417308.asp