Ceza beş yıl aradan sonra yeni albümü Suspus ile döndü. Rap dersi gibi albüm oldu, en iyi albümüm dediği Suspus vesilesiyle buluştuk. Belki müziğimizle büyüyen nesilden önemli politikacılar çıkarsa işler değişir diyen sanatçı ile albümünden, müzik piyasasından ve hayatın gidişatından konuştuk.Arayı bu kadar açmazdınız hiç. Nerelerdeydiniz bunca zamandır?
Aslında müzikten hiç kopmadım. 2010'da yaptığım Onuncu Köy albümünden sonra albüm yapmak için pek hevesim kalmamıştı. Özellikle basının Türkiye deki alternatif müziklere pek yer vermemesi bende kırgınlık yaratmıştı. Bunun dışında rap dinleyicilerinin sığlaşması ve kötü örneklerle rapi tanıması canımı çok sıktı. Bir taraftan da müzikal anlamda kendimi tatmin edemiyordum. Bunlar tüm müzisyenlerin yaşadığı şeyler. Biraz kabuğuma çekilmem gerekti. Bu dönemde Ahmet Kaya anısına yapılan bir albümde ve rapçi arkadaşlarımın albümlerinde bulundum. Bir de Türk Marşı single'ı çıktı. Müzikten kopmadım ama bu albümle yaşadığım tatmini yaşayamamıştım. Beş sene bunu yapmak için bekledim sanırım.
'Suspus'u en iyi albümünüz olarak tanımlıyorsunuz. Diğer albümlerin yanında farklı durmasını sağlayan şey ne?
Kendimi çok daha iyi ifade edebildiğimi düşünüyorum Suspus'ta. Çok ince eleyip sık dokudum. Albüm kapağından mix aşamasına kadar her şeyin başında durdum. Çok kalabalık bir ekiple gece gündüz çalıştık. Eskiden bir şarkı bir günde bitiyordu. Altyapı yapılırken sözleri yazıyordum. Aynı gece kaydediyorduk ve şarkı tamamlanmış oluyordu. Şimdi her aşama için günler harcadık. Birçok değerli sanatçı albümümde canlı enstrümanlar çaldı. Yaşım ilerledikçe çok zor beğenir bir insan oldum.  En iyi albümünüz hangisi? dediklerinde hepsinin yerinin ayrı olduğunu söylerdim ama işler değişti. (Gülüyor)
İlk solo albümünüzün üzerinden 13, ilk yasal çalışmanızın üzerinden 17 yıl geçti. Birçok albüm, onlarca düet, yüzlerce şarkı... Kendinizi nasıl şarj ediyorsunuz?
http://www.radikal.com.tr/kultur/benim-siyasi-gorusum-rap-1372931/