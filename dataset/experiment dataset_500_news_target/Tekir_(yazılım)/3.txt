Tekir Ön Muhasebe ve Ticari Otomasyon ile ilgili son gelişmeleri takip edebileceğiniz, sorularınıza yanıt alabileceğiniz, geliştirici ya da kullanıcıların blog girdilerini izleyebileceğiniz ve Tekir'i indirebileceğiniz yeni topluluk sitesi yayında.

Tekir'in yeni topluluk sitesinde, Pardus'un topluluk sitesi Özgürlükİçin.com'da kullanılan Django web geliştirme çatısı kullanılıyor.


Tekir topluluk sitesi beş ana bölümden oluşuyor. Bunlar:

* Kurumsal destek: Kurumsal müşterilere özel bu bölümde, profesyonel destek paketleri ve üst seviye yardım içeriklerine ulaşılacak.
* Belgeler: Nasıl belgeleri, kurulum belgeleri ve Tekir ile ilgili sık sorulan sorular, bu bölümde yer alıyor.
* Haberler: Tekir ile ilgili son gelişmeleri takip edebilirsiniz.
* Topluluk: Tekir kullanıcıların kendi aralarında yardımlaşması ve bilgi paylaşımı için kurulan forum; kullanıcı ve geliştiricilerin bloglarını izleyebileceğiniz gezegen; hata bildirimi yapabileceğiniz hata bildirim sistemi; Tekir e-posta listelerine üye olup takip edebileceğiniz e-posta listesi bölümlerinden oluşuyor.
* İndir: Tekir Ticari Otomasyon ve Ön Muhasebe yazılımını indirebilirsiniz.
http://www.pcnet.com.tr/yazilim/yazilim-haberleri/tekir-topluluk-sitesini-duyurdu/