Sokaklarda çocukların bilye oynayabildiği, şişelere mandalcıların evinizin önüne geldiği, sokaklarda seyyar dondurmacıların göründüğü ve apartmanların arasındaki boş arsada akşam ezanına kadar gazozuna maç yapıldığı zamanlardı. Yani henüz renkli televizyonlar ülkemizin sınırlarından içeri geçememiş, mahalledeki zengin birkaç aileden başkasında televizyon denen icatın olmadığı yıllardı. 

YIL 1980
O yıl Türkiye Eurovision yarışmasına Ajda Pekkan'ın Aman Petrol şarkısıyla katılmıştı. Yarışma 19 Nisan 1980 tarihinde Hollanda-Den Haag, Congresgebouw'da gerçekleşmişti.

Yarışmada İrlanda; Türkiye ve Fas'ın puan vermemesine rağmen açık ara bir birincilik elde etmişti. Ajda Pekkan'ın  Aman Petrol şarkısı ile temsil ettiği Türkiye sadece Avusturya, Fas ve İtalya'dan puan alabilmişti.

AJDA PEKKAN'IN YAŞLI HALİ
Aradan geçen onca yıldan sonra klibi tekrar açıp bakınca dikkatimizi çeken aslında şarkıdan ve yarışmadan ziyade Ajda Pekkan'ın görünüşü oldu. Yıllara meydan okuyan Ajda Pekkan, Benjamin Button gibi sanki yıllar geçtikçe daha da gençleşmiş gibi. Ne diyelim Allah sağlık afiyet versin.
http://www.ensonhaber.com/bir-zamanlar-ajda-pekkan-aman-petrol-2013-11-28.html