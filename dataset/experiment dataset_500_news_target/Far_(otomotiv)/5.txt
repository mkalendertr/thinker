Sararmış Araba Farı Nasıl Temizlenir?

Birçoğumuzun araba farları darbelere oldukça dayanıklı olan polikarbon camdan üretilir. Polikarbon cam farların yüzeyi güneş ışığından ve çiziklerden korumak için akrilikle kaplanır. Ancak akrilik zamanla aşınır. Buna sebep olan da güneş ışığı ve akriliğe zarar veren deterjanlardır. Akriliğin koruması ortadan kalkınca, polikarbon camlar güneş ışı ve diğer etmenlere doğrudan maruz kalarak sararır, matlaşır ve sonunda aydınlatma gücü azalır.

Araba farları sararıp kirlendiği ve performans kaybına uğradığında temizletmek için tamirciye götürmenin belli bir maliyeti ve tabii ki zahmeti var. Hatta kirli farlar, temizlik uygulaması ile kurtarılabilecek durumda olmasına karşın yanlış yönlendirmeler yüzünden değiştiriliyor ve aslında kendi kendimize çözebileceğimiz bir sorun yüzünden maddi zarara giriyoruz.

Sararmış Araba Farı Nasıl Temizlenir?

Sararmış far camlarını temizlemek için gerekli malzemeler:

Maskeleme bandı (Yapılan zımpara, pasta ve cila işlemlerinin arabanızın camına zarar vermemesi için mutlaka kullanılmalı.)
Su zımparası (Burada önemli olan kaçlık zımpara kullanacağımız. Ciddi bir hasarı olmayan, ince çizikleri olan bir camda 1200 kum kullanmak uygun olacaktır. İşlem sırasında birkaç farklı çeşit zımpara kullanmak isterseniz 2000 ve 3000 kum da bulundurabilir, üç aşamalı zımparalama işlemi yapabilirsiniz. Eğer camınızda derin çizikler varsa 600 kuma kadar kullanılabilir.)
Sıvı pasta
Plastik Cilası
Polisaj makinası ve sünger başlıklar (Makina kullanmadan, elle de yapılabilir ancak polisaj makinası kadar iyi sonuç elde etmek mümkün olmaz.)
Sararmış farları nasıl temizlenir?

1)   Far Çevresinin Bantlanması: Öncelikle maskeleme bandı ile farın etrafını kaplıyoruz. Açıkta boyalı kısım kalmamasına özen gösteriyoruz aksi halde işlemler boyaya zarar verir. Bandı birkaç kat yapıştırabilmek de mümkün.

2)   Farın Zımparalanması: Sararmış fardaki çiziklerin derinliğine göre seçtiğimiz zımparalardan rahat kullanabileceğimiz büyüklükte bir parça kesiyor, camın yüzeyini biraz ıslatarak zımparalama işlemine başlıyoruz. Zımparalama işlemini fazla kuvvet uygulamadan, zımparanın kullandığımız yüzünü değiştirerek işleme devam ediyoruz. Zımparalamaya devam ettikçe yüzeyden tortu çıkacaktır. Bu tortu farımızın matlaşmasına sebep olan kir ve matlaşan katman. Zımparalama işlemine devam ettikçe camın yüzeyi eskisinden daha da mat bir hale gelecek. Sakın korkmayın, işleme devam edin. Dilerseniz daha ince zımparalara geçebilirsiniz. Camınızın yüzeyi pürüzsüz hale gelene kadar bu işleme devam edin. Zımparalama işlemi bittikten sonra far yüzeyini yıkayıp temizlememiz ve iyice kurulamamız gerekli.

3)   Fara Pasta Uygulaması: Zımpara ve yıkama kurulama işleminden sonra sıra pasta işleminde. Bir sünger yardımıyla veya düşük devirde çalışan polisaj makinasıyla uygulamak mümkün. Pastalama aslında camın yüzeyini iyice temizlemek için uygulanıyor. Dilerseniz pasta işlemini atlayıp direkt cilaya da geçebilirsiniz.

4)   Farın Cilalanması: Pastadan sonra sıra cilada. Burada dikkat edilmesi gereken, mutlaka plastik cilası kullanmak. Cila, farımızın orijinalindeki koruyucu akrilikle aşağı yukarı aynı görevi görüyor, yani koruma sağlıyor. Cilayı farın cam yüzeyine, elimizle sünger yardımıyla veya düşük devirde çalıştırdığımız polisaj makinasıyla iyice yediriyoruz. Bu işlemi farınız pırıl pırıl olana kadar sürdürebilirsiniz.
http://nasiloluyo.com/sararmis-araba-fari-nasil-temizlenir/