NORVEÇ parlamentosu kadınların da zorunlu askerlik yapmasını öngören yasayı oyladı.

Yasanın onaylanması hâlinde, ülkedeki tüm erkekler için geçerli olan zorunlu askerlik kadınlar için de tüm şartları aynı şekilde geçerli olmak üzere uygulanacak.

İlk olarak 2013'te öngörülen yasa, uzun süren görüşmelerinden sonra bu hafta Oslo'da 96 parlamenter tarafından oylandı. Sadece altı karşıt oyun verildiği yasa, ülkedeki kadın-erkek eşitliği açısından önemli bulunduğu, cinsiyetler arası eşitliğin orduya da yansıtılması gerektiği belirtilerek çoğunluk tarafından kabul edildi.

Başbakan ve Savunma Bakanı'nın kadın olduğu Norveç'te, yasa onaylanması hâlinde, 2016 yazından itibaren yürürlüğe girecek. En küçüğü 1997 doğumlular olmak üzere 19 ila 44 yaş arasındaki sağlığı elverişli tüm kadınlar 19 aylığına orduda zorunlu hizmet yapacak.

Kadınlar, zorunlu hizmet dışında, savaş zamanı erkeklerin sorumlu tutulduğu tüm tezkere kararlarının da kapsamına girecek. Avrupa dışında, kadınlar askerliğe yalnızca İsrail'de zorunlu tutuluyor.
http://www.hurriyet.com.tr/dunya/27417332.asp