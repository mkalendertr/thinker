FARELERDEN NASIL KURTULURUM ?
ÖNEMLİ NOT: Farelerden kurtulmak için kullanılan tüm yöntemler bebek, çocuk ve tüm canlılar için tehlikeli hatta bazıları öldürücü boyutta olabilir. Bu sebeple evde küçük bebek veya çocuk varsa, engelliler varsa bu tür maddeleri kullanmayınız. Kullanacaksanız da çok dikkatli olunuz.  Mümkünse siz hiç uğraşmadan profesyonel bir ilaçlama firmasından yardım alınız.



Bazıları farelerin zararsız oluklarını düşünür. Hatta bazıları sıçanların daha tehlikeli olduğuna inanmaktadır. Ancak fareler daha fazla zarara sebep olmaktadırlar. Çünkü fareler çok hızlı çoğalırlar ve kısa zamanda büyük bir soruna dönüşürler.

Farelerin sebep olduğu tehlikelerin başlıcaları;
Fare dışkıları potansiyel olarak çocuklarda astımı tetikleyebilir.
Arkalarında bıraktıkları dışkıları ile yiyecek maddelerini ve diğer eşyaları kirletirler. Bu nedenle gıda zehirlenmesine sebep olabilirler.
Kemirme hareketlerinden dolayı evinize, mobilyalarınıza ve eşyalarınıza ciddi zararlar verirler.
Elektrik kablolarını kemirirlerse evlerde yangınlara bile neden olabilmektedir.
Tabi farelerin zarar verdiği ve kirlettiği eşyaları değiştirmek zorunda kalabilirsiniz ya da evinizde tahrip ettikleri yerleri yeniden yaptırmanız gerekebilir.
Fare ısırığı çok tehlikelidir ve en çok insanlar uyurken insanın yumuşak dokusu olan kulak, burun ve ağız gibi organları kemirirler.

Tüm bu sebeplerden dolayı farelerden kesinlikle hiç vakit geçmeden kurtulmamız gerekir.





EVİNİZDE FARE OLDUĞUNU NASIL ANLARSINIZ ?
Genellikle fareler geceleri ortaya çıktıkları için göremeyebilirsiniz. Ama arkalarında bıraktıkları iz ve belirtilerden dolayı fare olduğunu anlayabilirsiniz.
· Fare Dışkıları - fareler, özellikle duvar boyunca, mutfak dolaplarında veya lavabo altlarında küçük, koyu renk dışılar bırakırlar.
· Kirli lekeler - yerlerde/zeminde ve süpürgeliklerde görülür. Çok büyük bir görüş mesafesine sahip olmadıklarından dolayı, fareler daha çok duvar boyunca gezinir. Küçük benekler halinde fare idrarı da görebilirsiniz.
· Belirgin koku - sıçanlar, mutfak dolapları gibi kapalı alanlarda özellikle güçlü amonyak kokusu gibi bir koku bırakırlar.
· Zarar - farelerin sürekli büyüyen dişleri vardır ve dişlerini kısaltmak için sürekli tahta, plastik, kablo ve diğer sert maddeleri kemirirler. Ayrıca, yuvalarını yapmak için daha yumuşak maddeleri de götürürler.
· Eşme/Kazıma Sesleri - fareler hızla kaçarlarken duvarlarda ve tavanlarda veya tavan aralarındaki odalarda bu sesleri çıkarırlar. Farelerin kemirme ve gıcırdama/ciyaklama seslerini de duyabilirsiniz.
· Yuvalar - fareler, gazete ve kumaş parçaları gibi kesik/dilimlenmiş materyallerle yuvalarını yaparlar. Buzdolabı gibi gizli yerlerin arkasında yuvalarını yaparlar. Yuvalarda çoğu zaman yavru fareler bulunur.
· Fare istilasına maruz olup olmadığınızı kontrol etmek için, duvar kenarlarına veya fare yuvasının olabileceğini düşündüğünüz yüzeylere talk pudrası veya katkısız un bırakın. Eğer fare yuvası bu alanlara yakınsa, birkaç gün içinde izlerini görürsünüz.
· Eğer duvarlarda fare hareketliliğini duyarsanız, bu hareketlilik, yuvanın yakınlarda olduğunun göstergesi olabilir; yiyecek aramak için bile olsa, fareler mümkün olduğu kadar yuvalarına yakın yerlerde gezinirler.


EVİNİZİ FARELERE KARŞI KORUMA YÖNTEMLERİ ;

Evinize bulunan mevcut fareleri yok etseniz bile tekrar fare gelmemesi için gerekli önlemleri almanız gerekir. Bunlar nelerdir ?


Fareler ılık, sakin ve yiyecek kaynağının olduğu yerlerde yaşamayı sever.
Farelere karşı yapılması gereken ilk şey evin yalıtımının iyi bir şekilde yapılmasıdır. Halk arasında kuyruğunun geçtiği yerden fareler geçer diye bir söylenti vardır. Haksızda sayılmazlar çünkü fareler Çeyrek inçten (1 inç=2,54 cm) büyük deliklerden fareler girer. Çok küçük deliklerden geçebildikleri gibi mevcut delikleri büyütmek içinde her türlü maddeyi çiğneyip kemirirler.

Yiyecekleri ortadan kaldırın. Yiyecek maddelerini mutlaka cam veya teneke gibi farelerin delemeyeceği kaplarda saklayın. Kırıntıların düşüp kalma ihtimaline karşı ocak, buzdolabı ve dolap altlarını sık sık temizleyin.
Çöplerinizi sağlam kapaklı teneke kaplarda saklayın.
Evcil hayvan besliyorsanız yemeklerini temiz ve düzgün tutun. Gece yemek kaplarında yemek bırakmayın.
Evinizde dağınıklık ve karışıklığı en aza indirip farelerin yuva yapma ortamlarını azaltın. Kirli ve dağınık ortamlar fareler için ideal saklanma yerleridir.

Farelerden kurtulmak için doğal çözümler nelerdir?

1-Alçı: elinize eldiven takıp bir kabın içinde un ve alçıyı karıştırın. Bu karışımı yayvan bir kabın içine ya da bir kartonun üzerine koyun. Yakın bir yere yayvan bir kabın içinde suyunu da koyun. Alçılı karışımı yiyip suyu içen farenin midesinde alçı katılaşır ve ölmesine sebep olur. Bu karışımı mısır nişastası ya da şeker gibi farenin sevdiği diğer besinlerle de hazırlayabilirsiniz.
2- fareler mentol içeren tıbbi nane yağının kokusunu sevmezler bir pamuğa nane yağını sürüp farelerin görüldüğü yerlere koyabilirsiniz.
3- piyasada satılan fare zehirlerini bir kaba koyarak farelerin görüldüğü yerlere koyabilirsiniz.
Bu saydığım yöntemler fareleri öldürse de bu seferde fare saklandığı yerde öleceği için başka bir soruna sebep olmakta; bir süre sonra ölen fareden gelen kötü kokular sebebiyle istemeden de olsa dolapları, parkeleri sökmek zorunda kalabilirsiniz. Böyle bir durumla karşılaşmamak için fare ile mücadele de benim size tavsiyem kapan veya piyasada satılan yapıştırıcıları kullanmanız.


Yapıştırıcıyı bir kartonun üzerine sürün üzerine peynir gibi farenin seveceği bir gıda maddesini de koyun. Fare onu yemeye geldiğinde yapıştırıcıya yapışacağından farenin yakalandığına emin olursunuz. Ve kendi ellerinizle evden uzaklaştırmış olursunuz.

Piyasada satılan kapanlarda aynı işlemi göreceğinden fareyi etkisiz hale getirmeniz için daha güvenli bir yoldur.

Bu yöntemlerle hem kimyasal maddelerin zararlı etkilerine maruz kalmamış olursunuz hem de farenin kuytu bir yerde ölüp kötü kokular yaymasına mani olursunuz.

Ama tüm yöntemleri kullanmanıza rağmen hala fareden kurtulamadıysanız profesyonel yardım almanızın zamanı gelmiş demektir. Uzman bir ilaçlama firmasıyla görüşüp sorunu kökten çözebilirsiniz.
http://uftadehanim.blogspot.com.tr/2015/07/farelerden-nasil-kurtulurum.html