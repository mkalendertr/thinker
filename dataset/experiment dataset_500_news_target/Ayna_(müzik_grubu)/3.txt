Efsane müzik grubu Ayna'nın eski solistlerinden Cemil Özeren karaciğer yetmezliği nedeniyle yoğun bakımda yaşam mücadelesi veriyor. Özeren'le kırgın oldukları iddia edilen grubun diğer solisti Erhan Güleryüz iddiaları yalanladı. 

Şarkılarıyla bir döneme damga vuran efsanevi Ayna grubunun solistlerinden 50 yaşındaki Cemil Özeren karaciğer yetmezliği nedeniyle yoğun bakımda yaşam mücadelesi veriyor. Esenler Hayat Hastanesi'nde tedavi gören ünlü solistin doktoru Uzman Dr. Sibel Gökçek, Özeren'e siroz hastalığı teşhisi konulduğunu söyledi. Cemil Özeren'in ailesi, yakınları ve eski Ayna grubu üyeleri sanatçıyı hastanede yalnız bırakmadı.

Yakını olduğunu iddia eden Mevlüt Yılmaz ile Köse Yapımcılık'ta genel koordinatör olan Yıldıray Sayın, Özeren'in Ayna Grubu'ndan dışlandığını, bundan dolayı da Özeren'in kendisini alkole vurarak, sağlık sorunu yaşadığını ileri sürdü.
http://www.haberturk.com/kultur-sanat/haber/794358-unlu-sarkici-yogun-bakimda