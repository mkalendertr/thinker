İl Afet ve Acil Durum Müdürlüğü, Botan havzasında meydana gelebilecek kazalara karşı alınan önlemleri yazılı açıklamayla duyurdu. Siirt İlimizin iklimsel özelliğinden dolayı yaz mevsimi bunaltıcı ve çok sıcak geçmektedir. Bu nedenle, yaz aylarında vatandaşlarımız serinlemek ve piknik yapmak üzere ilimiz sınırları içerisinde bulunan çay, akarsu ve dere yataklarının havzalarına serinlemek maksadıyla gerek yüzmek ve balık avlamak için,  gerekse de aileleri ile birlikte piknik yapmak amacıyla bu tür etkinliklerini gerçekleştirmek üzere özellikle hafta sonları yoğun bir biçimde söz konusu muhitlere gitmektedirler. Söz konusu çay, akarsu ve nehirlerimiz ile Botan çayı üzerinde kurulu bulunan Alkumru Barajı ve Hidroelektrik Santral havzalarına özellikle serinlemek ve yüzmek için giden vatandaşlarımızın dikkatli olmaları konusunda, Müdürlüğümüz Arama ve Kurtarma birimleri uyarı ve ikazlara devam etmektedir.
 
Bu itibarla;  Botan havzasında kazaların yaşanmaması için İlimiz sınırları içerisinde bulunan çay ve akarsularda meydana gelebilecek bu gibi kazalara karşı alınması gereken tedbirler uygulamaya konulmuştur.
 https://www.siirthaberleri.com/m-haber-6761.html