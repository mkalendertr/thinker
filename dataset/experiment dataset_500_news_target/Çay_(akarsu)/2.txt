KAHRAMANMARAŞ'ta, mevsim normallerinin üzerinde seyreden sıcaklar nedeniyle debisi azalan ve kuraklık tehlikesiyle karşı karşıya olan Aksu Çayı, fabrikaların kimyasal atıklarının da dökülmesiyle birlikte büyük kirlilik yaşıyor. Bölge halkı, çevreye kötü koku yayan çaya müdahale edilmesini isterken, sıcaktan bunalan çocuklar ise hastalık tehlikesine rağmen hatta elini soksan mikrop kapacak durumda olan, suyun renginin değiştiği çayda yüzerek serinlemeye çalışıyor. Yetkililere sesleniyoruz. Mikrop yuvasındaki bu çocukluğu engelleyin.

Kent merkezinden geçen Aksu Çayı, sıcakların mevsim normallerinin üzerinde seyretmesi nedeniyle kuraklık tehlikesi geçiriyor. Sıcaklar nedeniyle debisi de azalan çay, bölgedeki fabrikalardan dökülen sıvı ve katı kimyasal atıklardan dolayı son zamanların en kötü kirliliğini yaşıyor. Atıklar nedeniyle çevreye kötü kokuların yayıldığı çaydaki suyun rengi; bazı bölgelerde yeşile, bazı yerlerde ise siyaha dönüştü. Tedirgin olan bölge halkı, yetkililerin üst seviyelere ulaşan kirliliğe çözüm bulmasını istiyor.
http://www.hurriyet.com.tr/gundem/27017411.asp