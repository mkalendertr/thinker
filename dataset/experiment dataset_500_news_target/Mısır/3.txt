Kıymetli Vatandaşlarım,
 
Suriye merkezli olarak bölgemizde yaşanan hadiseler, bölücü terör de dâhil olmak üzere, pek çok sorunun kaynağıdır.
Türkiye, 5. yılına giren Suriye meselesinde, en başından beri, insani, ahlaki, mağdurun ve mazlumun yanında bir duruş sergilemektedir. Bu ilkeli duruşumuz, Irak, Mısır, Libya gibi diğer ülkeler için de geçerlidir.
 
HİÇBİR DEVLETİN TOPRAĞINDA GÖZÜMÜZ YOK
 
Ülkemizin hiçbir devletin toprağında, egemenliğinde gözü yoktur. Biz sadece, tarihi ve kültürel olarak kardeşlerimiz olan bölge insanlarının huzur ve güven içinde yaşamalarını istiyoruz. Türkiye, Irak'taki, Mısır'daki, Libya'daki, Filistin'deki olayların müsebbibi olmadığı gibi, Suriye'deki olayların da sorumlusu değildir. Bizim, bölgede yaşayan kardeşlerimizin güvenliğinden ve huzurundan başka bir gayemiz yoktur, olmayacaktır.
 http://www.milliyet.com.tr/erdogan-dan-flas-aciklamalar-/siyaset/detay/2172191/default.htm
 