Gazze'nin Han Yunus kentinde dünyaya gelen fil yavrusu görünümlü tavşanlar 1 gün yaşadı.

Tavşanların sahibi Cihad Ebu Mur (23), şekli ve rengiyle fil görünümünde olan tavşan yavrularının dünyaya geldikten bir gün sonra öldüğünü söyledi. 

Ebu Mur, önceki gün dünyaya gelen 11 yavrudan 3'ünün hortumu andıran burunları, büyük kulakları, kısa kuyrukları ve gri renkleriyle tavşan yavrusundan ziyade fil yavrusu görünümünde olduğuna dikkati çekti. 

Gazze'deki Filistin hükümeti Tarım Bakanlığı Veterinerlik Hizmetleri Genel Müdürü Zekeriya el-Kefarine, tavşan yavrularının bu şekilde dünyaya gelmesinin nedeninin, anne tavşanın, hamileliği sırasında yakalandığı hastalık sonucu oluşan genetik bozukluğun sonucu olabileceğini belirtti.
http://www.gazetevatan.com/fil-gibi-gorunuyor-ama-aslinda----637174-dunya/