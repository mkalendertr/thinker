doğal parkta yaşayan yavru dişi fil, nehirde “boğulma” numarası yapan bakıcısının imdadına yetişip hortumuyla kurtardı
Tayland'ın Chang Mai kentinde bulunan Fil Doğal Yaşam Parkı'nı ziyaret edenler, gördükleri karşısında gözlerine inanamadı. Nehirde boğulmak üzere olan 42 yaşındaki bakıcı Darrick Thomson'ın imdadına, dişi fil Kham Lha yetişti! Aslen Kanadalı olan ancak parkta bakıcılık yapan Thomson'ın sulara kapıldığını gören yavru fil, kayalara takılan "arkadaşını" yakalayıp hortumuyla kıyıya itmeye çalıştı. Bakıcısının "tatbikat" niteliğindeki hareketine duyarsız kalmayan fil, hortumuyla Darrick Thomson'ın sağ salim kıyıya çıkmasını sağladı. Turizm sektöründe çalıştırılan filin bu yıl kurtarılarak doğal yaşam parkına bırakıldığı bildirildi.
http://www.sabah.com.tr/dunya/2016/10/18/cankurtaran-fil