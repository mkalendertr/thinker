Mysora şehrinin Bamboo Bazaar bölgesinde ortalığı birbirine katan filler, bir güvenlik görevlisini öldürdü, beş kişiyi de yaraladı. Güvenlik görevlisinin filin hortumu altında can vermesi saniye saniye kaydedildi.

Fillerden biri kız kolejinin duvarını yıkarken, diğer fil şehir merkezindeki pazara girdi. File müdahale etmeye çalışan güvenlik görevlisi Renukadevi Prasad filin hortum darbeleriyle feci şekilde öldü. Filler, Hintlilerce kutsal sayılan bir ineği de telef etti, çok sayıda aracı kullanılmaz hale getirdi.

Karnataka Hükümet Başkanı B. S. Yeddyurappa, ölenlerin aileleriyle yaralılara tazminat ödeneceğini ifade etti. Yeddyurappa, fillerin şehre girmelerini engellemek için ormanların etrafına hendek kazılmasını değerlendirdiklerini ifade etti.
http://www.milliyet.com.tr/vahsi-filler-sehri-dagitti/dunya/dunyadetay/08.06.2011/1400099/default.htm