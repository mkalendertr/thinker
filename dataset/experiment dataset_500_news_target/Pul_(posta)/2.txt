ALMANYA'nın Dresden kentinde yaşayan Reinhold Hoffmann isimli bir emeklinin, bit pazarından aldığı poşetten servet değerinde bir pul çıktı.

Herkesin rüyasını gördüğü olayı yaşayan 70 yaşındaki emekli, kendisinden bir yaş büyük olan hayat arkadaşı Baerbel ile Dresden kentinde kurulan pit pazarında 20 euroya aldıkları ve içi polla dolu olan poşeti evde açıp baktığında gözlerine inanamadı. Dünyanın en pahalı pullarından biri olarak bilinen mavili Moritanya pulundan da daha değerli olan 1861 tarihli Amerikan pulunu fark eden Hoffmann, heyecandan nefes alamadığını söyledi.

Emekli Alman, bunun üzerine tarihi pul kaynaklarına baktığını ve pul uzmanlarıyla konuştuğunu ve pulun çok değerli olduğunun anlaşıldığını kaydetti.

2,5 MİLYON DEĞERİNDE

Pulu inceleyen Leuchtturm Alben Yayınevi'nin pul uzmanı Klaus Finthe de, çok nadir olan 1 centlik pulda 1706-1790 yılları arasında yaşamış, ABD'nin kurucularından olan yazar Benjamin Franklin'in resminin bulunduğunu belirterek, Söz konusu pul yüzde 99 gerçek ve tahminen Moritanya pulundan çok daha değerli. Çünkü bu pulda bir baskı hatası var. Dolaysıyla değeri daha da fazla. Tahminen bu pulun piyasa değeri 2,5 milyon euro civarında. Benzer puldan sadece şu ana kadar iki adet ortaya çıktı. Biri New York'taki Posta Müzesi'nde sergileniyer, diğeri ise Kaliforniyalı bir milyarderin koleksiyonunda bulunuyor dedi.

Yaşlı çiftin bir bankanın kasasında sakladıkları pulun gerçek olup olmadığının tespiti için New York'taki Philatelic Foundation isimli pul vakfı tarafından bir sertifika ile onaylanması gerekiyor. Bu sertifika olmadan söz konusu pulun açık artırmayla satılamayacağı da bildirildi.
http://www.hurriyet.com.tr/planet/21836923.asp