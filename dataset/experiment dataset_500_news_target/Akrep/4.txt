Akrepler örümceklerle ve kenelerle akrabadır. Sıcak ve kuru iklimlerle tropik bölgelerde yaşarlar. Genellikle düney Avrupa, Afrika, batı ve güney batı Amerika'da görülmektedir. Akreplerin boyları 1 cm'den biraz uzun olanlardan 25 cm kadar boya sahip olan türleri vardır ve dünya üzerinde 1500'ün üzerinde akrep türü bulunmaktadır. Akreplerin bir bölümünün zehiri insanlar dahil tüm memeliler için ölümcüldür.
Akreplerin kafaları gövdelerine yapışıktır (cephalothorax – Bknz: Thorax) ve gövdeleri altı bacak çifti ve karından oluşur. Ön kısımdaki ilk iki bacak çifti kıskaç şeklinde evrilmiş olup akrebin avını yakalaması, avını parçalaması ve yiyecekleri ağzına taşıması işini görür. Geri kalan dört bacak çifti asli işlevlerini yerine getirirler. Karın bölgesi esnek bir yapıya sahiptir ve 12 segmandan oluşur ve sonunda zehir taşyan iğne bulunan kuyrukla sonlanır.
Akrepler gün boyu yer altında, oyuklarda ve taş altlarında saklanır. Geceleri avlanmaya çıkan akrepler iğneleri ile örümcekleri ve böcekleri avlar. Akrepler iğnelerini avlanma dışında kendilerini savunmak için de kullanırlar ve bazı türlerin iğneleri insanlar için de ölümcül zehir taşımaktadır.
Akreplerin büyük bir bölümü yalnız yaşar. Yalnız yaşayan akrepler diğer akreplere saldırıp onları öldürebilir ve onların bölgelerini ele geçirebilir. Çiftleşmeden önce erkek ve dişi akrepler birbirlerinin kıskaçlarını kıskaçları ile tutarak bir süre dans eder. Çiftleşmeyi izleyen birkaç ay sonra dişi akrep 6 ila 90 arasında genç yavru dünyaya getirir. Yavru akrepler annelerinin sırtına tırmanıp deri değiştirip ayrılana kadar orada kalırlar. Akrepler türlerine göre 1 ila 5 yıl arasında yetişkin hale gelmektedir.
Bulunan fosillere bakıldığında akreplerin dünyada 400 milyon yıldır var oldukları anlaşılmaktadır. Fosiller 400 milyon yıl önceki akreplerle günümüzdeki akrepler arasında önemli bir fark olmadığını göstermektedir.
Akrepler ve Örümcekler
Akrepler ve örümcekler arachnidler arasında yer almaktadır. Vücutları iki temel bölümden oluşmaktadır ve sekiz bacakları vardır. Örümceklerde olduğu gibi akreplerde de tüyler bulunur ve bu tüyler akreplerin  bacaklarında yer alır. Akrepler bacaklarındaki tüyler sayesinde titreşimleri algılarlar. Gözleri iyi görmeyen karepler bu sayede yakındaki avlarını hisseder.
Akreplerin büyük bölümü örümceklerden genellikle daha iridir. Akreplerin başlarına bakıldığında örümcekler gibi parçalayıcı dişler yerine avlarını parçalamak için kıskaçlarını kullandıkları görülür. Örümceklerin dokungaç olarak işlev gören ön ayakları yerine akreplerin ön ayakları parçalayacı bir silahtır.
Akreplerin karınlarının son segmanları kuyruğu oluşturur. örümceklerde kuyruk görülmez.
Akreplerin Kuyruğu Neden Tehlikelidir?
Akrepler çoğu zaman avlarını zehirlerini kullanarak öldürür. Akreplerin zehirlerini avlarına enjekte etmek için yılanlar gibi kullanacağı dişleri yoktur. Akrepler kuyruklarının ucundaki zehirli iğnelerini kullanırlar. Kıskaçları ile avını yakalayan akrep iğnesi ile avını zehirleyerek ölmesini veya hareketsiz kalmasını sağlar.
Akreplerin zehirleri oldukça güçlüdür. Böcekleri ve örümcekleri anında öldürür. Daha büyük hayvanlar için de ölümcül olabilir. Buna rağmen, kertenkeleler, yılanlar, baykuşlar ve çeşitli memeliler akrepleri yiyerek beslenirler.
Akrepler gececi hayvanlardır. Çoğunlukla saklandıkları yerden geceleri çıkarak avlanırlar. Gündüzleri ise taşların altında, oyuklarda, ağaç kovuklarında ve topraktaki çukurlarda saklanırlar. Akrep iğnesi büyük bir acı verir ancak akrep türlerinin büyük bölümünün zehiri insanlar için ölümcül değildir.
Akreplerin Üremesi
Dişi akrepler yavrularını doğurur. Dünyaya gelen yavrular kendi başlarına yaşayabilecek hale gelene kadar annelerinin sırtında bekler. Anne bu süre boyunca sırtında yavrularını taşıyarak onları korur. Akrepler aynı anda birden çok yavru dünyaya getirirler ve bu sayı bazen 25'e kadar çıkabilir. Çiftleşme sonrası akrepler üst üste birkaç doğum yapabilir. Dünyaya gelen yavru akrepler ince bir zar ile kaplıdırlar ve annelerinin de yardımı ile bu zarı parçalayıp annelerinin sırtına tırmanırlar.
Yavru akrepler beyazımsı bir renge sahiptir. Hayatlarının ilk günlerinde yavru akrepler tamamen savunmasızdırlar. Anne akrepler yavrularını savunur. Yavru akrepler bir hafta kadar anneleriyle kalırlar ve bazen bu süre daha da uzun olabilir.
Kırbaçlı Akrepler
Kırbaçlı akrepler akrepler gibi kuyrukları olan arachnidlerdir. Anca gerçek bir akrep değildirler. Kuyruklarında zehirli iğneleri yoktur. Akrepler gibi geceleri avlanırlar ve böceklerle beslenirler. Yine akrepler gibi avlarını kıskaçları ile yakalayıp parçalarlar.
Kırbaçlı akrepler kendilerini savunabilecekleri zehirli iğneye sahip olmasalar da kıskaçları oldukça güçlüdür. Bazı kırbaçlı akrepler kuyruklarından asitli bir sıvı püskürtebilmektedirler. Bu asitli sıvı düşmanlarına zarar vermektedir.
Akrepler arachnidlerin Akrepler sınıfını oluşturmaktadır.
http://www.unipedi.com/hayvanlar/akrepler/