Mali'nin başkenti Bamako'da, güvenlik güçleri ile 1 gazetecinin gözaltına alınmasını protesto eden göstericiler arasında çıkan arbedede 1 kişinin hayatını kaybettiği, göstericilerin bazılarının da yaralandığı bildirildi. Görgü tanıklarından alınan bilgiye göre, gazetecinin gözaltına alınmasını protesto eden grup, basın mensubunun gözaltında tutulduğu Bamako Emniyet Müdürlüğüne gelerek bölgedeki lastikleri ateşe verdi. Göstericilerin, gazetecinin serbest bırakılmaması durumunda emniyet binasını ateşe verme tehdidinde bulunması üzerine güvenlik güçleri ile göstericiler arasında çıkan arbedede 1 gösterici yaşamını yitirdi, bazılar da yaralandı. Konuyla ilgili yetkililerden henüz resmi açıklama yapılmadı.

Kaynak: http://www.fetihmedya.com/malide-muhalifler-polisle-catisti/