Pas ve paslı suyun zararı olur mu?

Paslı su
Su ve hava varlığında oluşan demir ve oksijen bileşiklerine (genellikle kırmızı oksitlere) pas denir. Paslanma demir ve demirin çelik gibi alaşımlarının korozyonu için kullanılan ortak bir terimdir. Yeterli zaman içerisinde su, oksijen herhangi bir miktardaki demir tamamen pas oluşturur ve demir parçalanır.

Birkaç gün kullanmadığınız musluklarınızdan kirli sarı renkte su geliyorsa, demliğinizin altında sarı birikimler oluyorsa, lavabonuzda sarı izler oluşuyorsa tesisatınız paslanmış demektir. Böyle bir durumda ya tesisat değiştirilmeli yada su filtre edilerek kullanılmalıdır.


Suyun sadece paslı olması, suda sağlığa zararlı bakteri veya suyun kirli olduğunun bir işareti değildir. Su tesisatındaki eklem yerlerinin demir olması sonucu suda pas oluşması insan sağlığı açısından oldukça zararlı bir durum değildir.

Ancak bunun bir istisnası Hemokromatozis

Hemokromatozis vücudunuzda gereğinden fazla demirin biriktiği bir hastalıktır (fazla demir yüklenmesidir). Devamlı olarak paslı şebekeden kullanılan su her zaman paslı görünmese de göze görünmeyen pas partikülleri içerir. Buda demir demektir. Bu suyla yıkanan vücut teninden pas yani demir emilebilir. Bu suyla yıkanan meyvelerde sebzelerde, bulaşıklarda, kıyafetlerde, pişirilen yemeklerde, demlenen çaylarda her zaman değişik oranlarda pas bulunur ve ağızdan veya deriden bir şekilde vücuda girebilir.



Paslanmış su borusu
Demirin fazlası ise vücudunuz için toksiktir. Organlarınızı zehirleyerek organ yetmezliğine neden olabilir. Hemokromatoziste demir vücudunuzdaki organların pek çoğunda birikebilir, özellikle de karaciğer, kalp ve pankreasta.

Paslı içme suyunda bulunan demir kolayca vücut tarafından emilir bir formda değildir ve tek başına hemokromatozise neden olması zordur. Ancak hali hazırda başka nedenlerle vücudunuzda demir fazlalığı varsa, o zaman paslı su kullanımı zararlı hale gelir.

Pas ve paslı su tek başına Tetanoz nedeni de değildir

Tetanoz mikrobik bir hastalıktır. Tetanoz mikrobu paslı çivide veya herhangi bir pas tabakasının altında bulunabildiği gibi oksijenden yalıtılmış tüm ortam ve eşyalarda bulunup yaşayabilir. Yani paslanmamış bir kesici eşyadan da tetanos olabilirsiniz demektir.

Sonuç olarak pas ölümcül tehlikeleri olan bir bileşik olmasa da insan vücudunda bulunmaması gereken birşeydir ve bünyeye yük teşkil edebilir. Elden geldiğince uzak durulmalıdır.

http://www.coreklen.com/2009/12/pas-ve-pasli-suyun-zarar-olur-mu.html