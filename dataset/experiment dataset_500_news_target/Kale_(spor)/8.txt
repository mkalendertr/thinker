Volkan'ı kalede görünce DEHŞETE KAPILIYORUM

Yıllardır kalesine yabancı almayan Fenerbahçe ikinci Daum döneminde devrim yapmaya hazırlanıyor. 
Alman teknik adamın Zürih'te başkan Aziz Yıldırım ile yaptığı toplantıda izlediği oyuncular arasında Bundesliga'dan önemli isimler olduğunu söyleyerek, "Volkan'a güvenemiyorum. O nedenle kaleye bir yabancı düşünüyorum" dediği öğrenildi. 

Daum, Fenerbahçe'ye ilk geldiğinde de kaleyi Enke'ye teslim etmiş ancak vatandaşı büyük düş kırıklığı yaratırken, tek maç sonrası sarı-lacivertlilerden ayrılmıştı. Daum, Volkan için yine Almanya'daki bir hazırlık maçı sonrası, "Onu kalede gördüğümde dehşete kapılıyorum" ifadesini kullanmıştı.

VOLKAN KALACAK MI?
Sözleşme uzatmayan kaleci Volkan Demirel'in takımda kalma şansının az olduğu öğrenilirken, Kanarya'nın Bayer Leverkusen'de oynayan Rene Adler ve Werder Bremen'de forma giyen Tim Wiese'yi istediği bildirildi. Wiese, 27 yaşında ve 1.93 boyunda. Piyası değeri 7.5 milyon Euro ve kulübüyle 2012 yılına kadar anlaşması var. Adler ise 24 yaşında ve 1.91 boyunda. Leverkusen ile 2012 yılına kadar sözleşmesi var. Adler'in 10 milyon Euro bonservisi el yakıyor. 
http://kralspor.ensonhaber.com/transfer-dosyasi/34080/volkani-kalede-gorunce-dehsete-kapiliyorum.html