Lizbon'da yediği 2 hatalı gol sonrası hedef adam haline gelen Tolga Zengin adeta hayata küstü. Maçın son düdüğünün ardından soyunma odasının yolunu tutan Tolga'nın ağzını bıçak açmadı. Önce sessiz bir şekilde formasını çıkaran tecrübeli eldiven, daha sonra tuvalette gözyaşlarına hakim olamadı. Bu tablonun takım arkadaşlarını da çok etkilediği ve tüm oyuncuların Tolga'ya destek olmak için 2 gündür büyük çaba harcadığı ifade edildi. Özellikle de Olcay Şahan, tecrübeli eldiveni bir an olsun yalnız bırakmıyor. Portekiz'de yediği hatalı goller sonrası adeta şoka giren Tolga Zengin soyunma odasının tuvaletine kapanıp ağladı!
Galatasaray derbisinde Tolga'nın ilk 11'de yer alıp almayacağı da Beşiktaş kanadındaki en büyük soru işareti. Tolga'yla ilgili karar, teknik direktör Şenol Güneş'in bugün kendisiyle yapacağı görüşmede belli olacak. Tolga'nın moralinin bozuk olduğunu söylemesi halinde kale Günay Güvenç'e teslim edilecek. Ancak Tolga'nın kendini toparlamak adına bu önemli maçta oynamak istediği belirtildi.
http://www.haberturk.com/spor/futbol/haber/1166257-derbide-kaleyi-tolga-koruyabilir