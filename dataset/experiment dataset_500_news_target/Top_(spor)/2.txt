Galatasaraylı Burak Yılmaz'ın Fenerbahçe derbisinin 11. dakikasında Volkan'ın üstünden yaptığı aşırtmada topun tele çarptığı iddiasına Lig TV'de Şansal Büyüka yanıt verdi.

Derbi sonrası sosyal medyaya düşen bir görüntü, çok fazla tartışıldı. O görüntüde, mücadelenin 11. dakikasında Umut Bulut'un pası sonrası Burak Yılmaz'ın Volkan Demirel'in üzerinden yaptığı aşırtma vuruşta, top düşüşe geçerken, bir sekmeye uğruyor ardından auta gidiyordu.

Ortaya atılan ilk iddia meşin yuvarlağın, koreografi için kullanılan bir tele çarptığı yönündeydi. Ancak bu iddia mümkün değildi. Çünkü koreografi ilk yarıda Muslera'nın koruduğu kalenin arkasında yapılmıştı. Sonrasında birçok iddia daha ortaya atıldı.

Sosyal medyada tartışmaların alevlenmesinin üzerine Lig TV pozisyonu tüm açılardan yayınladı. Maraton programının moderatorö usta gazeteci Şansal Büyüka da programın yönetmenine seslenerek, Ender kardeşim göster. Her açıdan göster diyerek tepkisini dile getirdi. Pozisyonun izlenmesinin ardından Şansal Büyüka sadece, İnanılır gibi değil yorumunu yapmakla yetindi.
http://www.hurriyet.com.tr/spor/futbol/28401822.asp