Her faaliyet için ayrı çorap
Özellikle yaz aylarında ayak sağlığı daha bir önem kazanıyor. Yaz aylarında ayakkabıları çorapsız giymekten doğan sağlık sorunlarını yok etmek için çorap üretiminde yeni teknolojiler geliştiriliyor. Fonksiyonellik, rahatlık ve hijyen çorapların üretimindeki en önemli unsurlar. Yeni teknolojinin ürettiği, süper ince özellikleri sayesinde varlıkları ile yoklukları belli olmayan çoraplar her türlü giysiyle giyilebiliyor. Rengârenk ve desenli çoraplar gece kıyafetleriyle rahatlıkla kullanılabiliyor. Kapalı ve spor ayakkabılar için üretilen bilek çorapları ise çorapsız çıkamayanlara pratik bir alternatif sunuyor.
PENTİ'nin Trendy serisi moda ürünleri ve geniş renk yelpazesiyle tüm bayanların ilgi odağı oldu. Açık ayakkabı ile de giyilen renkli ve desenli soket çoraplar, file pantolon çorapları yaz aylarında da çorap giymeyi kolaylaştırıyor. Penti soket çorapların fiyatları 1 milyon 250 bin, file pantolon çoraplarının fiyatları ise 1 milyon 550 bin lira 
RE - LIFE'ta günlük hayatta da rahatça kullanılabilen çeşit çeşit, çok şık çoraplar var. Skin Care 3 - 7 milyon lira, Body Care 5.5 milyon lira, Leg Care 3 - 5.5 milyon lira, Fashion and Beauty 2 - 10 milyon lira arasında satılıyor.
PARİZİEN ve BERK çorap üretimi konusundaki iddiasını sürdürüyor. Ürettikleri yeni çorap çeşitleriyle tüketiciye rahatlığı ve şıklığı sunan Parizien ve Berk'in modelleri arasında yaz aylarında rahatlıkla kullanılabilecek alternatifler bulunuyor. Parizien ve Berk'te ince çorap fiyatları 6 ile 8 milyon arasında değişiyor. Soket çoraplar ise 2 milyon 350 bin lira.
ARISTOC'un yaz mevsimi için geliştirdiği seriler arasında yeralan Aristoc Soleil, günlük ince çoraplar ile bacaklarda doğal bronzluk sağlıyor. Seride mikro kapsüllü nemlendiricili modeller, sandalet veya açık ayakkabılarla giyilen, kalça ve bel seviyesi için ayarlanarak düşük belli pantolon ve eteklerle kullanabilen modeller, diz üstü, diz altı ve bilek üstü, bilek altı tasarımlar birbirinden zengin renk alternatifleriyle sunuluyor. Ayrıca Aristoc Soleil'in dokusunda bulunan nemlendirici krem ferah bir gün geçirmenizi sağlıyor. Aristoc Soleil'in fiyatı 3 ile 9 milyon lira arasında değişiyor.
http://www.milliyet.com.tr/yazin-da-corap-giyilir/gundem/gundemdetay/21.02.2012/537240/default.htm