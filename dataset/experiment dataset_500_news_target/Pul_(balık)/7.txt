Balık Pulu Hastalığı(İhtiyoz) ve Tedavisi
Kalıtsal olarak genelde yeni doğan bebeklerde görülen deri dökümü hastalığına ihtiyoz denilmektedir. İhtiyoz halk arasında balık pulu olarak bilinir. Hastalığa balık pulu denilmesi döküntünün meydana getirdiği izlerden kaynaklanmaktadır. Tıpkı balıkların pulu gibi, dirseklerde, ellerin içinde, yüzde ve bacaklarda deri dökülmeleri olmaktadır. Kol arkasında meydana gelen şişlikler ile kendini göstermekte ve ilk belirtisini vermektedir. Son bahar ve kış aylarında hastalık şiddeti artmaktadır.

Yeni doğan bebeklerin cildi normal koşullarda canlı ve taze olmakta, bebekler için üretilmiş losyonlardan başka ek nemlendiriciye ihtiyaç duyulmamaktadır. Fakat bazı doğumlardan sonra bebeklerde görülen ciltte aşırı kuruluk, deri çatlamaları ve dökülmeler ihtiyoz hastalığının başladığını ve önlem alınması gerektiğini gösterir.

İhtiyoz geçici bir durumdur. Çocukluk yaşlarında birden çok tekrarlanması söz konusudur. Hastalık her görüldüğünde vazelin ile cildin ovulması, laktik asit içeren kremler ile günde iki defa tedavi edilmesi gerekmektedir. Vazelin ile ovulan cilt nemi emdiğinde gündüz vakti ve gece vakti krem ile tekrar nemlendirilmelidir.

Bazı kaplıca sularının balık pulu rahatsızlığına iyi geldiği bilinmektedir. Hatay tarafındaki kaplıcalarda hastalığa kalıcı çözüm olduğu. ve deneyen kişilerde bir daha görülmediği söylenmektedir.Balık pulu hastası olan kişi ciddi bir risk altında değildir. Hastalık için önlem alınmaması yine bir risk oluşturmaz, yalnızca yaşam kalitesinde azalma ve hoş olmayan bir görüntü oluşmasına sebep olmaktadır.
http://www.bilgiustam.com/balik-pulu-hastaligiihtiyoz-ve-tedavisi/