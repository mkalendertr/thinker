Türkiye İhracatçı Birlikleri'nin koordinatörlüğünde düzenlenen ve toplam 116 projenin yarıştığı Gıda Ar-Ge Proje Pazarı'nda birinciliği Uğurlu Balık'tan Sevinç Kopuz kazandı. Ekonomi Bakanı Zafer Çağlayan'ın da ziyaret ettiği standın yetkilisi Kopuz, projenin balık işleme ve yem üretimi konularında faaliyet gösteren firmalarının atık maddelerinden biri olan balık pullarının, işlenerek katma değeri yüksek ve Türkiye'de bulunmayan bir ürün olan balık pulu unu ürünü elde etmek olduğunu söyledi.

Atık balık ununa kıyasla oldukça yüksek bir ekonomik getirinin olduğunu söyleyen Kopuz, Örnekle açıklarsak; Atık balık unu kilosu 1.25 liradan satılırken, Japonya'daki balık pulu ununun kilosu 5 bin Yen yani 108 liradan; kalojen tabletler ise 10 yen yani 20 kuruştan satılmakta dedi. Balık pulunun kolajen madde içerdiğini ve bu maddenin birçok faydası olduğunu işaret eden Kopuz konuşmasını şöyle sürdürdü: Balık pulları doğal haliyle; kaygan ve antiseptiktir. Antiseptik mukus salgısı üzerine yapışan bakteri ve sporları yok eder. Keratin, balık pullarının ana maddesidir. Keratin firamenterleri yapısal olarak çok sağlamdırlar ve suda çözünmezler. Balık pulu kolajen madde içermektedir. Kolajen madde, cildin yaşlanmasını durduran, kırışıklıkları gideren, saçları ve tırnakları güçlendiren doğal bir aminoaisittir.
http://www.gazeteyenigun.com.tr/gundem/105887/balik-pulunu-paraya-cevirdi
