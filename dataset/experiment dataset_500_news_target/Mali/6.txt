İlk kriz noktası, Birleşik Devletler ekonomisine hakim olan ve geniş etkileri olan mali çalkantıdır. Bu Anglo-Amerikan iktisadına olan güvensizliği arttıran bir krizdir. Bunun kapitalizmin krizi olup olmadığı bilinmemekle beraber, böyle olması için hem daha fazla derinleşmesi, hem de bir sistem sorunu olarak etkilerinin daha dramatik hissedilmesi gerekir. En önemlisi, bu tür krizlerin kapitalizmin işleyişinin doğasına ait olduğunu açıklayabilen ve sosyalist bir alternatif öngörebilen kurulacak bir partinin, Güney Afrika?da ayrımcılığı (apartheid) bitiren hareket gibi bir hareketi başlatabilmesi gerekir. Bu sonuncusu olmadan derin ve can yakan bir kriz bile, bırakın kapitalizmin feshini, en iyi ihtimalle bir reform için fırsat olur.

İkinci kriz, güvenilirliğini hem rejim değiştiren savaşlar anlamında, hem de Washington Konsensüs?ü olarak bilinen uluslararası mali ve ticari rejime karşı gelişen etkili direnç anlamında yitiren ABD önderliğindeki emperyalizmin krizidir. Bugün neoliberalizm, vermiş olduğu ve vermeye devam ettiği devasa hasardan dolayı ideolojik olarak savunma halindedir. Üçüncü kriz noktası, eskiden kapitalist sistemin merkezinin dışında kalan yerlerin şimdi yeni güç odakları haline gelmiş olması ve bunun yarattığı gerilimin Birleşik Devletler?den uzaklaşmak isteyen ülkeler için bir manevra alanı açmış olması. Dördüncü kriz alanı kaynak kullanımı ile ilgilidir; hayat için gerekli olan şeylerin eşitsiz dağıtımı ve artık sürdürülemez hale gelen büyüme paradigması. Bu noktada, Güney Afrika?daki ve diğer yerlerdeki halk hareketleri, ezilenler ve sömürülenler için felaket demek olan özelleştirmelere ve bireyciliğin dayatılmasına direnen aktörlerdir.

Birinci Kriz: Malileştirme ve Mali Kriz (1)

Bugünkü mali çöküşün ne kadar zarar vereceğini bekleyip göreceğiz ama şu haliyle bile zarar oldukça büyük. Sistem krizi düzeyinde önemli olan sadece ödenen ekonomik bedel ya da vergi mükelleflerini kurtarma operasyonları değil, ama mali kapitalizmin kendini sürdürüp sürdüremeyeceğidir. Financial Times?ın kıdemli ekonomi yazarı Martin Wolf, kapitalizmin ?20. yüzyıl ortalarındaki yönetimsel kapitalizmden, küresel mali kapitalizme dönüştüğünü? yazıyor.(2) Montly Review?in editörü John Bellamy Foster ?sistemin malileştirme sonucu değişmesine rağmen, malileştirmenin, kapitalizmi ?tekelci-finans sermayesi? denebilecek yeni melez bir tekelci aşamaya getirdiğini? iddia ediyor.(3) Finans, insanların tüketebilecekleri gerçek mal ve hizmetleri üreten ekonomi olan üretken kapitalizmi yeniden yapılandırmayı başardı. Yeni bir yolla, dünya sisteminin hem merkezindeki hem de periferisindeki üretim sürecinde ortaya çıkan artı değere giderek artan oranlarla el koydu.

ABD ekonomisinde 2004 yılında, finansal olmayan ulusal sanayinin karı 534 milyar dolar iken finans alanındaki şirketlerin karı toplamda 300 milyar dolardı; bu da tüm ulusal şirketlerin toplam karının yüzde 40?ına eşittir. Bu oran 40 yıl önce sadece yüzde 2?ydi; malileştirmenin ABD?nin politik ekonomisindeki gelişiminin dikkate değer bir göstergesidir bu durum. Bu hem ekonomik hem de politik bir gelişme. Mali sektör ekonominin geri kalan kısmı için bir kaldıraç haline gelmiştir; dolayısıyla kendi önceliklerini borç alanlara, korunmasız şirketlere ve hükümetlere dayatabilecek bir güç kazanmıştır. Gücü arttıkça da, daha fazla gelişmesine izin veren ama ekonomik sistemin istikrarını da tehlikeye atan deregülasyonlar talep etmiştir.

Finans, gerçek üretimin müdahalesi olmadan, paradan para kazanabilen sihirli bir P-P devresi yaratmış gibi görünüyordu. Birikimin bu yeni sırrının, yüksek kazançlı ama yüksek risk taşıyan varlıklar satın almaya ve yatırımcının özsermayesinin mislince borç alabilmesine izin veren kaldıraçlıkta (leverage) ve risk yönetiminde olduğu düşünülüyordu. Böyle bir kaldıraçlanma sonucu, değerdeki küçük bir yükselme bile başlangıçtaki yatırıma yüksek kar olarak dönüyordu. Küresel piyasa ortamında, Japon yeniyle alınan düşük faizli borç para, yüksek kazançlı ABD mali varlıklarına, junk (çürük) tahvillere ve türevlerine yatırılıyordu.
http://www.timeturk.com/tr/2008/11/21/kapitalist-dunya-sistemini-sarsan-dort-kriz.html