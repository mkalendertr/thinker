Deha Bilimlier Akademi Türkiye müzik yarışmasıyla kendini tanıttı. Ardından müzik programı sundu. Uzun süre Esra Ceyhan'ın programına müzik yaptı. Özellikle annelerin sevgilisi oldu. Ama şimdi bir değişim içinde. Gençlik enerjisini yeni şarkısı Yeni Hayat Felsem'le ortaya çıkarmaya kararlı 

İzmirli emekli bir babanın çocuğu. O da pek çok isim gibi şarkı söylemeyi küçük yaşlarda sevmeye başlayanlardan. Sesi ortaokul yıllarında keşfedildi. Okulun bütün etkinliklerinde sahneye ilk çağırılan isim hep oydu. Bu yeteneği müzik öğretmenin ilgisini çekti. Ek gelir için düğün salonlarında klavye çalan müzik hocasının yaz tatilinde birlikte sahneye çıkmayı teklif etmesiyse hayatının kırılma noktası. Böylece Deha (28) daha 12 yaşında düğünlerde şarkı söyleyerek para kazanmaya başladı. 
Lisede konservatuvar sınavlarına girdi ve devlet konservatuvarı kontrbas bölümünü kazandı. Okuluyla evin arası çok uzak olduğu için birinci sınıftan sonra pes etti ve normal liseye geçti. Bu arada yazın düğünlerde sahneye çıkmaya devam etti. Ama bir süre sonra, sadece darbuka ve klavye onu kesmez olunca arkadaşlarıyla küçük bir orkestra kurdu. İlk gece kulübü teklifini de Foça'dan aldı ve haftasonları programlara başladı. 
Sahnede çok eğleniyorum. Bu yüzden izleyenleri de eğlendiriyorum. Bu yeteneğim o yıllarda fark edilmiş olsa gerek, namım Ege Bölgesi'nde kulaktan kulağa yayılmaya başladı. İzmir'de de pek çok gece kulübünden teklif aldım ve sahne çalışmalarım tam gaz başladı diyor.
http://www.hurriyet.com.tr/cumartesi/16443374_p.asp