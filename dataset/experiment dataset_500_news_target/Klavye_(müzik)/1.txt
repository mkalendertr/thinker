Konserin açılışını Yaşar Üniversitesi Müzik Bölümü'nde burslu olarak eğitim gören otizmli Cem Vardarcı ile Zafer Gülenç yaptı. Keman, klavye, ud ve ritm gösterisi sunan ikili, büyük beğeni kazandı. Bir yıl önce YÜSEM Engelösizö Müzik Okulu'nda eğitim almaya başlayan ve perküsyon çalan 9 yaşındaki oğlu Berkay Subaşı'nın, eğitime başlamadan önce çok agresif, asosyal bir çocuk ve konuşma haznesinin dar olduğunu belirten annesi Nezaket Subaşı, Bir yılda Berkay'da çok fazla gelişmeler oldu. Kelime dağarcığını genişletip cümle kurmaya başladı. Bu akşam oğlumu sahnede gördüğümde mutluluğum kat be kat arttı dedi.

Oğlu Mehmet Sarıkurt'un gitmesi gereken okulları başarıyla bitirdiğini, ancak sonrasında eğitim alamadığı için evde kaldığı dönemde Engelösiz Müzik Okulu'nun ilk öğrencisi olduğunu kaydeden anne Gülnur Küçükarslan, Oğlum 28 yaşında, seraprel palsi hastası ve tekerlekli sandalyede. Tam eğitimi, öğrenimi bitti diye karamsarlığa düşerken bu okulun ilk öğrencisi unvanını aldı. Mehmet'in müziğe karşı ilgisini biliyordum, ancak bu kadarını beklemiyordum. Mehmet'in dördüncü konseri, sahnede kendini çok rahat hissediyor artık. Cuma günleri Buca'da bir kafede sahneye çıkıp bir saat müzik yapıyor diye konuştu.
http://www.hurriyet.com.tr/ege/27252296.asp