Dream derginin kapandığını üzgün bir ses tonuyla haber vermişti. İster çalışanı ister okuyucusu olun, ilişki kurduğunuz bir derginin kapanması sizi üzüyor, öfkelendiriyor, isyan ettiriyor. Billboard'un kapanmasının ardından dergi ekibinden Sebla Koçan'ın blog'unda (kafayapiyorum.blogspot.com) kaleme aldığı veda yazısında bir cümle dikkatimi çekti: Telaffuz etmesi çok acı verici ama her satırına emek verdiğiniz şey bir müzik dergisiyse, bunun ülkemiz sınırları içindeki alıcısının çok az olduğunu söylemek lazım. Bir elin parmakları kadarız. Bir elin parmakları da, eğer arkanızda banknotları cebinden taşan biri durmuyorsa, ne yazık ki yaşamak için yeterli çoğunluğu oluşturmuyor. Yıllardır aramızda konuştuğumuz bir meseleyi bir başka meslektaşımdan duyunca hem düşüncemin doğru olduğuna inancım biraz daha arttı, hem de bu cümleyi okumak beni fazlasıyla mutsuz etti. 
http://www.sabah.com.tr/yazarlar/cumartesi/danismend/2010/08/07/muzik_basininin_olumu