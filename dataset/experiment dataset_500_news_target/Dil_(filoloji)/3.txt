Eğitim Teknolojileri Genel Müdürü Mahmut Tüncel, Seviye Belirleme Sınavı'nda (SBS) yabancı dil testlerine ait cevap anahtarlarının farklı olmasının konu edilerek, sınavın iptal edilebileceği iddialarına ilişkin olarak, Sınavın kesinlikle, kısmen veya tamamen iptal edilmesi söz konusu değildir dedi.

Tüncel, Yapılan sınavların bütün yönleriyle merkezi sistem sınav kurallarına, ilgili mevzuata, hakkaniyete ve adalete uygun olarak gerçekleştirilmiştir dedi.

Mahmut Tüncel, SBS'de farklı yabancı dil testlerine ait farklı cevap anahtarı olması konusuna ilişkin, AA muhabirine açıklamalarda bulundu.

SBS'de İngilizce, Almanca, Fransızca ve İtalyanca olmak üzere 4 dilde yabancı dil sınav sorusunun yer aldığını, öğrencilerin sınavda hangi testi çözeceklerini önceden belirlediğini anımsatan Tüncel, geçen seneki sınavlarda yabancı dil testlerinin sorularının farklı ancak cevaplarının aynı olduğunu söyledi.

Tüncel, Yabancı dil testlerinin cevaplarının aynı olacağına dair hiçbir şekilde kural olamaz dedi.
http://www.milliyet.com.tr/sbs-deki-yabanci-dil-sorulari/egitimsbs/haberdetay/10.06.2010/1249116/default.htm