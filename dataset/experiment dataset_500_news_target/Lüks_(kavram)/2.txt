MERSİN'de gümrüklerdeki kaçak et operasyonunda son 3 yılda elde edilen kaçak kırmızı etin 20 katı et ele geçirildi. Gümrük ve Ticaret Bakanı Nurettin Canikli Türkiye'ye giren kaçak etlerin lüks restoranlarda dahi kullanıldığını söyledi.

MERSİN'de gümrüklü antrepolara düzenelen operasyon kırmızı ette akıllara durgunluk veren bir yöntemle kaçakçılık yapıldığını ortaya çıkardı. Dahası kaçak etin lüks restoranlara kadar girdiği de belirlendi. Olay şu şekilde gelişti: Kaçak kırmızı et bir firma tarafından Paraguay'dan Türkiye'ye sokuldu. Bu et resmi belgelerde Türkiye'den transit geçişle Irak ve Suriye'ye geçecekti. Ancak firma 1044 ton etin tamamına yakınını Türkiye'de pazara sürdü. Kalan çok küçük miktardaki kırmızı eti 1044 tona tamamlamak için kaçakçılar piyasadan tavuk ayağı, tavuk kıyması ve benzeri sakatatı depolara stokladı. Amaç 1044 ton kırmızı ete karşılık bu ürünleri yurtdışına çıkarmaktı.
http://www.hurriyet.com.tr/ekonomi/27554581.asp