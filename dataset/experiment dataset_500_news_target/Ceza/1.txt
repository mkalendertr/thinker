UEFA Avrupa Ligi ikinci tur rövanş maçlarında yaşanan olaylar nedeniyle UEFA, Ukrayna'nın Dinamo Kiev ve İtalya'nın Roma takımlarına ceza kesti.

UEFA'nın internet sitesinden yapılan açıklamaya göre, Ukrayna temsilcisi Dinamo Kiev'in, Fransa'nın Guingamp takımını 3-1 yenerek, son 16 takım arasına kaldığı maçta bazı taraftarların sahaya girmesi, havai fişek ve çeşitli objelerin sahaya atılması ve organizasyon için gereken tedbirlerin alınmaması gerekçeleriyle ev sahibi ekibe çeşitli cezalar verdi.

Dinamo Kiev'in, Everton ile 19 Mart'ta oynayacağı 3. tur rövanş maçında tribünlerinin belirli bir kısmı kapatılacak. Ukrayna temsilcisi, ayrıca 70 bin euro para cezası ödeyecek.

Roma'ya para cezası
Roma'nın ise deplasmanda Feyenoord'u 2-1 mağlup ettiği mücadelede yaşanan olaylar nedeniyle İtalya temsilcisi de cezalandırıldı.

Karşılaşmanın başlama vuruşunun geciktirilmesi sebebiyle Roma Kulübü'ne 10 bin euro para cezası verildi.

Ayrıca, maç sırasında tribünleri tahrik edici harekette bulunduğu gerekçesiyle Romalı futbolcu Ljajic Adem ise uyarı cezası aldı.
http://www.hurriyet.com.tr/avrupa/28368893.asp