 Feyzullah Arslan: Herkesin bildiği gibi polisin amacı güvenlik ve huzuru sağlamak, darda ve zorda olana yardım etmek. İyilikleri getirmek, kötülükleri götürmek. İşte bu çerçeveden hareketle, polis son yapılan uyum yasalarından dolayı, daha da büyük sorumluluk yüklendi. Daha da dikkatli olmak zorunda kaldı. Arama yaparken kanunda bir takım değişiklikler yapıldı. Bu yapılan değişiklikle, artık bundan sonra polis arama yaparken, hakim kararıyla arama yapabilecek. Gerekirse mülkiye amirin yazılı emriyle arama yapabilir. Ama bu yazılı emir en kısa zamanda hakim kararına dönüştürülecektir. Yani, burada vatandaşların haklarının zayi olmaması için, haklarına sıkıntı gelmemesi için polisin arama yetkisi hakim kararı güvencesine bağlanıyor.
 http://arsiv.ntv.com.tr/news/178454.asp?0m=-23F