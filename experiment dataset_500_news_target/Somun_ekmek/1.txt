İngiltere Başbakanı David Cameron'ın bir somun ekmeğin fiyatını bilmemesi tartışma yarattı. LBC radyosunda yayınlanan bir programa katılan Başbakan, yaşam pahalılığı hakkında kendisine yöneltilen soruları yanıtladı. Sık sık zengin bir aileden geldiği ve özel okullarda okuduğu için eleştirilen Cameron, geçim sıkıntısı çekenleri anladığını söyleyince program sunucusu, Öyleyse bir somun ekmek ne kadar diye sordu. Önce ekmek fiyatını bilmediğini söyleyen Cameron, Ben ekmek satın almıyorum. Evde ekmek makinem var diye ekledi. Radyocunun ısrarla ekmek fiyatını sorması üzerine de Cameron, Yaklaşık bir sterlin yanıtını verdi. Ancak İngiltere'de ekmeğin değeri Cameron'ın cevabının yarısı kadar. Nasıl ekmek yaptığını anlatmaya başlayan Cameron'ın piyasadaki en pahalı markalardan olan, 1.5 kilosu 4.4 sterline satılan (14 TL) Cotswold Crunch unu önermesi de alay konusu oldu. 
http://www.milliyet.com.tr/ekmegin-fiyatini-bilmeyen-basbakan/dunya/detay/1771420/default.htm