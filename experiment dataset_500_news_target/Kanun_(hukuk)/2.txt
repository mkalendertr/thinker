Cumhurbaşkanı Erdoğan, Türkiye Adalet Akademisi'ni ziyaret etti. Ziyaretinde kısa bir konuşma yapan Erdoğan, 'Hukuk başka bir şeydir kanun başka bir şeydir. Hukuk mu kanun mu derseniz benim savunacağım şey hukuktur.Benim hukukumu bir yasal düzenleme koruyamıyorsa ben ona hukuk diyemem' dedi.

Adalet Akademisi'nde hitap eden Erdoğan, Bir zamanlar vicdan-cüzdan diye bir şey gündeme gelmişti. Onu da söyleyen bu işte duayen haline gelmiş bir insandı. O kahredici bir ifadeydi aslında. Asla böyle bir şey olamaz. Derse ki ben hak, hukuk, vicdan bunun arasındayım. Onu öper başımıza koyarız. Çünkü hukuk dediğimiz kavram hakla bütünleşiyor. Hukuk başka şeydir, kanun başka şeydir. Hukuk mu kanun mu derseniz benim o zaman savunacağım şey hukuktur. Kanun değil. Kanun önüne gelenin istediği gibi arzu ettiği gibi nefsi neyi emrediyorsa buna göre hazırlamış olduğu yasalar silsilesidir. Ama hukuk öyle değil. Şu anda benim hukukumu bir yasal düzenleme koruyamıyorsa ben ona hukuk diyemem ki. Bunları yaşadık. Şahsım da yaşadı. Ben Milli Eğitim'de Talim-Terbiye Kurulu'nun tensib ettiği bir dörtlüğü okudum diye hapse girdim. Anladık ki vicdanla cüzdan arasında dolaşan bir yapı var dedi.
http://www.hurriyet.com.tr/gundem/28104043.asp