Red Line'nin ana sponsorluğunda düzenlenen Adana Uluslararası Havacılık Festivali'ne çok sayıda yerli ve yabancı pilotun yanı sıra dünyaca ünlü akrobasi pilotu Murat Öztürk de katıldı. Festivalin ilk günü olan 19 Mayıs kutlamasında ünlü pilot akrobasi gösterisi sundu. Kutlamaların yapıldığı Uğur Mumcu Meydanı'nda yaklaşık 5 dakika gösteri yapan Öztürk, büyük alkışlarla izlendi. Gösterisini tamamlamasının ardından kurulan bağlantı ile gençlerin bayramını kutladı.

Daha sonra havacılık festivalinin yapıldığı Sarıçam İlçesi Abdioğlu Mahallesi'ndeki Kelaynak Havacılık Kulübü tesisleri yakınlarında gösteri uçuşuna devam etti. Çorak Mevkii'nde dikey yükselen Öztürk, ardından pike yapıp inişe geçti. Ancak, kontrolünü kaybedince gösteri uçağı portakal ağaçlarına çarpıp, mısır tarlasına düştü. Yere çakılan uçak aniden alev alarak yandı.
http://www.gunaydingazetesi.com.tr/akrobasi-ucagi-dustu-pilot-yanarak-oldu/17172/