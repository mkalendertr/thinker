Bilenler bilir, Ajda Pekkan 1980 yılında Petrol  şarkısı ile Eurovision'a katılmış ve 19 ülke arasından 15'inci olmuştu. O yıllara göre aldığımız en iyi dereceydi ama Süperstar hiç memnun değildi ve uzun bir süre de ortalarda gözükmedi. Hatta Amerika'ya gitti ve gelmedi.

30 YILDIR SÖYLEMİYORDU
Bununla da kalmadı, tam 30 yıl bu şarkıyı hiçbir yerde de söylemedi. Adeta şarkıya küstü. Ama şimdi durum farklı. Ajda Pekkan şimdi konserini Petrol şarkısıyla kapatıyor. İki yıl önce düzenleme yaptırmış. Demek ki, zaman gerçekten her şeyin ilacı. Ajda Pekkan için de artık, o dönemde yaşadığı bu duygunun önemi çok azalmış. Şarkıyı da severek ve sahiplenerek yorumluyor. Bu arada yeni albüm çalışmasında olan Ajda Pekkan bu kış sıkı bir çalışma içinde olacakmış.
http://www.gazete5.com/haber/ajda-pekkan-30-yil-sonra-petrol-sarkisini-soyledi-62498