Dikkat edilecekler:
- Seçilmesi gereken çorap ya ince mus çorap olmalı, ya da kısa soket çorap olmalı. Hatta öncelik soket çoraplarda.
 - Ayakkabı ne kadar güzel ve şıksa soket çorap da o kadar renkli ve dikkat çekici olabilir. Ayakkabı ne kadar sade ise çorap da aynı derecede sade olmalı. Bazı okul üniformalarında zorunlu olan beyaz çoraplar bu ayakkabılar içinde hayat bulabilir. Ama beyazı mutlaka tertemiz ve solmamış olmalı.
- Mango, Zara gibi markalar beyaz rengin kullanımı zor olduğu için somon, pembe, lila gibi açık ve yumuşak tonlara ağırlık veriyor.
- Ayakkabı ve çorap arasında uyum yakalamaya çalışmak ve aynı renklerde giyinmek sakıncalı. Aksine, kırmızı ayakkabı ve mavi çorap giyilebilir.
- Çorapları öne çıkarmak için geçen sezonun trendi olan kafes ayakkabılar çok ideal. Christian Louboutin ve Yves Saint Laurent'in kafes ayakkabıları içine renk renk çoraplar giyilebilir.
- Soket çorap yerine dize kadar uzanan çoraplar da kullanılıyor. Falke'nin uzun çorapları ve Prada'nın yaptığı burnu ve topuğu açık çoraplar aynı tip ayakkabılar için ideal.
http://www.posta.com.tr/yasam/YazarHaberDetay/Acik_ayakkabi_ve_corap_nasil_giyilir_.htm?ArticleID=26475