Pulsuz ve küçük balıklar
          Küçük ve de pulsuz balıkta temizleme işleminde asla bıçak kullanılmaması gerekiyor. Balığı sol avucunuzun içine alın; sağ elinizin işaret ve baş parmağı ile balığın kafasını kopararak ve sonra da baş parmağınızı karnına sokup yararak temizleyin. Sonra bol suyla yıkayın. Balığınız sardalye ise, ayıklamadan evvel, pullarını parmaklarınızla kazıyabilirsiniz. 
Balık temizlendikten sonra, ister kılçıklı ister kılçıkları temizlenip fileto olarak saklanabilir. Ancak, balıklar küçük olduğu için, filetoları birbirinden ayırmamak daha doğru olur. Bu filetolar açık veya kapanmış olarak kullanılabilir. 
Pulsuz ve orta boy balıklar
          Uskumru, kolyos, istavrit ve çinekop gibi orta irilikteki balıkları temizlemek için bıçak gereklidir. İlk iş olarak, balığın anüsüne (dışkının çıktığı yer) bıçakla bir çentik atılır. Sonra, bu yarıktan hareketle karnı yarılır ve iç organları dışarı atılır. Bu arada, solungaçların da temizlenmesi gereklidir.
          Karnını temizlediğiniz balığın içini ve başını bol suyla yıkayın. Karın çevresindeki siyah zarlar ile kan pıhtılarını da bıçak ucuyla temizleyin. 
          Palamut ya da torik gibi iri balıkların karnını tamamen yarmaya ve de balığın o benzersiz güzelliğini tahrip etmeye gerek yoktur. Sâdece, anüsün üzerine derince bir kesik atmak yeterli. Karnı az yarınca ve de parmağınızı bu kesikten içeri atınca, bağırsakları çıkarmak kolaylaşır. 
          Palamut ya da torik gibi balıkları, iki şekilde doğramak mümkün. Balık tava ya da yahni yapılacaksa halka halka dilimlenir. Balık dilimlerinin bir ya da 1.5 parmak kalınlığında olması gerekir (2-2.5 cm eninde). Şayet fırın balık düşünüyorsanız, fileto çıkarmak daha doğru olur. 
          Fileto çıkarmak, neredeyse, uzmanlık isteyen bir iştir. Zira, balığı kuyruğundan fevkalâde zarif bir şekilde kavrayıp hayli keskin bir bıçakla, kuyruktan başlayarak kılçık paralelinde ikiye ayırmak gerekiyor. Çingene palamudu, uskumru ve kolyos fazla iri olmadıklarından, ne dilimlemeye ne de fileto çıkarmaya müsait değildir. Çingene palamutları karnı tamamen yarılarak ve de sırt derisi kesilmeden (aksi taktirde, balık dağılabilir) iki yana açılabilir. Palamut ya da toriğin başı, lüfer gibi etli ve de lezzetli olmadığı için, kuyrukla beraber kesilip atılabilir. 
Torikten lakerda yapılacaksa, balık dilimlerinin kalınlığı ?en az- 4 santim olmalıdır. 
Pullu balıklar
          ?Pullu balık? demek, pulların temizlenmesi şart demektir. Bu pul kazıma işlemi için, balığı yatırıp kuyruğundan kavrayarak ve de bıçağı her iki yanına birkaç defa sürmek yeterli. Fakat, bıçağı mutlaka dik tutarak, balığın derisinin ve etlerinin asla zedelenmemesine dikkat etmek gerek. İç organların temizlenmesi ise, aynen palamutta olduğu gibidir. 
           Balık, pilâki olacaksa, kalın dilimlere bölünmesinde yarar var. Lüfer' in küçüğü sarı kanat, iki tarafı üçte iki oranında, boyunca bıçakla çizilerek bütün bırakılır. Lüfer ise, hem de iri ise, kofana ise katiyetle, mutlaka fileto yapılmalıdır. Lüfer, Çinekop, Sarıkanat, Kofana, Levrek ve Çipura' nın kafaları asla koparılmaz. Zira, bu balıkların yanakları hem etli, hem de çok lezzetlidir. 
Tulum çıkartma
           Pullu ya da pulsuz olsun, bazı balıkların derileri çok kalındır (İzmarit, Sinarit ve ya Dil Balığı  gibi ). O zaman, bu balıkların derilerini komple almak, yani ?tulum çıkarmak? uygun olur. Tulum çıkarmak için, bıçağınızın ucunu kuyruk kısmından derinin altına sokup biraz ayırmak ve sonra oradan tutup yavaş yavaş yukarı doğru çekmek gerekir. Gerekirse arada bıçağınızla tulum çıkartmaya yardım edebilirsiniz. Bu işlemlerden sonra akan kan temizlenmelidir.
		   http://www.tarimziraat.com/faydali_bilgiler/gida/48-pullu_ve_pulsuz_baliklar_nasil_temizlenir.html