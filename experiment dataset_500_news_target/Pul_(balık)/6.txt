Balık pulunun faydası nedir
Balık pulunun faydası nedir sorusuna ünlü bilim adamı çok net cevap verdi.

Ünlü bilim adamı, birçok hastalığa şifa olduğunu açıkladı.

Su ürünleri konusunda dünyaca ünlü Japon bilim adamı Kohei Kihara, Türkiye'nin balık tüketimini masaya yatırdı. Ülkedeki tüketimin dünya ortalamasının neden altında kaldığını sorgulayan Kihara, Türkiye'nin balık tüketmeyerek neler kaybettiğini tek tek açıkladı. Türkiye'de balığın pulunun hiç kullanılmadığını söyleyen ünlü bilim adamı, birçok hastalığın şifasının burada olduğunu belirtti.

Japonlar ortalama 60 kilo balık yiyor

Sabah'ın yaptığı habere göre Türkiye'de kırmızı et alışkanlığının, balığın önüne geçtiğini belirten Kohei Kihara, bunun büyük bir eksiklik olduğunu söyledi. “Balık insan için eşsiz bir gıdadır.” diyen Kihara, “Biz Japonlar ortalama 60 kilo balık yiyoruz, bu da haftalık yaklaşık 1 kiloya tekabül ediyor. Balıkta omega 3 var. Balığın yağıdır bu.” dedi.

Balığın pulu şifa kaynağı

Japonların balığın her şeyini tükettiğini söyleyen Japon bilim adamı, “Türkiye'de balığın pulu kullanılmıyor. Pul çok değerlidir. Kalsiyum ve fosfat içerir. Eklemlere iyi gelir. Pulu toz haline getirip tablet yapıyor ve su ile karıştırarak içiyoruz. Yaşlı insanların eklem ağrıları için bulunmaz bir ilaç bu. Ayrıca kadınların yüzünü de yumuşak tuttuğunu eklemeliyim.” dedi.
Kohei Kihara, 1971-1973 yılları arasında Beykoz'daki Su Ürünleri Meslek Lİsesi'nin kuruluşunda çok önemli katkılar sundu. Kihara, Türkiye-Japonya işbirliğiyle kurulan okulda uzman olarak gelen 4 Japon eğitimciden biri.
http://www.bayanlarbilir.com/balik-pulunun-faydasi-nedir-4419