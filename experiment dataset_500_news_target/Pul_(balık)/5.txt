MAVİ PULLU BALIK (KENDİM YAZMIŞTIM AYRICA EĞİTİCİ OLDUĞUNA İNANIYORUM

Bir varmış bir yokmuş masmavi suların derinliklerinde bir balık ailesi yaşarmış.Anne balık, baba balık, abla balık ve mavi pullu balıktan oluşan balık ailesi mutlu mesut yaşarmış.Balık ailesinin en küçüğü olan mavi pullu balığın küçük,parlak, mavi pulları ve simsiyah gözleri varmış.Bu balık hep tek başına masmavi sularda gezmeyi hayal edermiş.Birgün hayallerini gerçekleştirmek için ailesinden izinsiz tek başına evden ayrılmış...
Masmavi serin sularda yüzerek evinden uzaklaşmış, yolunu kaybetmiş.Evinin yolunu ararken karnı çok acıkmış ve az ileride ip ile uzatılmış bir yem görmüş, tam yemi yemeye giderken büyük iri gözleri ve kocaman dişleri olan köpek balığı seslenmiş:
-''Hey! Mavi pullu balık dur.''
-''Sakın o yemi yeme. O bir tuzak, eğer yersen oltaya takılacak balıkçılara yem olacaksın'' demiş.
Mavi pullu balık oradan uzaklaşarak köpek balığının yanına gitmiş.Tam teşekkür ederken köpek balığı kocaman ağzını açarak mavi pullu balığı yemek için ona yaklaşmış ve tam o sırada iyi kalpli deniz yıldızı belirmiş.Mavi pullu balığı alarak oradan uzaklaşmışlar.Mavi pullu balık çok korkmuş .Olan biteni deniz yıldızına anlatmış.Ailesinden izin almadan evden uzaklaştığı için çok pişman ve üzgünmüş.Olan biteni anlayan deniz yıldızı mavi pullu balığı ailesinin yanına götürmüş.
Mavi pullu balık izinsiz evden uzaklaştığı için üzgün ve endişeli olan ailesi; mavi pullu balığı görünce çok sevinmişler.Mavi pullu balık çok korktuğunu söylemiş ve bir daha izin almadan evden ayrılmayacağına dair söz vermiş, ailesinden özür dilemiş.Deniz yıldızına mavi pullu balık ve ailesi teşekkür ederek mutlu mesut yaşamaya devam etmişler... 
http://www.onceokuloncesi.com/oyku-masal-ve-hikayeler/mavi-pullu-balik-kendim-yazmistim-ayrica-egitici-olduguna-inaniyorum-42325.html