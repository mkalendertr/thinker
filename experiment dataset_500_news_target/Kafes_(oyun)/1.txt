Istanbul Devlet Tiyatroları ABD'li oyun yazarı Mario Fratti'nin Kurban adlı oyunuyla sahnelerde pekte alışık olmadığımız bir öyküyü bizlere sunuyor. İtalyan asıllı yazarın 2007 yılında İzmir Devlet Tiyatroları tarafından oynanan Kafes oyunu çok tutmuş, hatta yazar oyunun prömiyerine katılarak İzmirlileri onurlandırmıştı. Saydam Yeniay'ın sahneye koyduğu gösteride çarpıcı oyuncular yer almış. Devlet Tiyatroları'nın İn Yer Face ile cilveleşmesi diyebileceğimiz Kurban hakkında enine boyuna söylenecek cümleler var. Özellikle yazarın anlatmak istediği dünya modeli ile yönetmenin düşünsel farklılıklarını dile getireceğim. 

1927 yılında dünyaya gelen yazar, otobiyografik oyunlarıyla göz doldururken, ABD'nin sistemine karşı politik duruşunu her zaman korumuştur. Kapitalizmin para-insan-ölüm üçleminde dünyaya saçtığı korkuya boyun eğmeden Bertolt Brecht'in sosyalist çizgisinde kalmıştır. Yazar çağdaşlarıyla benzerlikleri olmasının yanında, ustalık döneminde dahi genç yazarlardan etkilenmeyi sürdürmüştür. David Mamet'in sinematografik öykülerini sonuna dek okumuş, yakın dönem siyasal-politik olayları engin bilgisiyle irdelemiştir. Kurban bu irdelemelerden en köklü olanı. On beş yıl önce yaşadığımız Irak Savaşı'nın izlerini arayan yazar, bir profesörün karısına karşı güvensizliğinden yola çıkarak aradığı izleri buluyor. 
http://www.tiyatronline.com/haberler/oyun-elestrisi/4373/bir-kadin-bir-erkek-ve-cinsel-bir-hesaplasma-.html