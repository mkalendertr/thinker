Özellikle soğuk kış aylarında hastalıklardan korunmak ve ek takviye sağlamak için sıkça tüketilen bitkisel çayları hazırlarken ve tüketirken bazı noktalara dikkat etmek gerekiyor. 

Karadeniz Teknik Üniversitesi'nden Prof. Dr. Münevver Sökmen, hem bu noktaya dikkat çekti hem de bitkilerin çay olarak tüketilmesi sırasında yan etkilerinin ortaya çıkabileceğine vurgu yaptı. 

SİNERJİK ETKİYE DİKKAT

Her bitkinin içerdiği aktif maddenin farklı olduğunu aktaran Sökmen, Bir bitkinin sağladığı yararı diğer bitki bazen destekleyebiliyor bazen de ters etki yaratabiliyor. O nedenle bilinçsizce her şeyi karıştırarak tüketmek yanlıştır. Biz buna sinerjik etki diyoruz. Örneğin ıhlamur gibi karaciğere etkili olan bir kimyasal içerenin yanında onun etkisini azaltıcı başka bir bitkiyi yanlışlıkla kullandığımızda boş yere tüketmiş oluruz. Hatta bazı durumlarda da sinerjik etki yerine ters etkiler yani birinin aktivitesini tamamen etkileyip daha zararlı türler üretebilir dedi.

KALİTELİ PORSELEN DEMLİK VEYA FİNCAN TERCİN EDİLMELİ

Bitki çaylarının hazırlanma yönteminin de önemli olduğuna işaret eden Sökmen, şunları kaydetti:

Bitki çayları hazırlanırken kaliteli porselen demlik ya da fincan tercih edilmelidir. Özellikle uçucu bileşenlere sahip bitki çaylarının hazırlanmasında kapaklı fincan kullanılmasını öneriyoruz. Porselen demliğe önce çayı yapılacak bitki konmalı ve üzerine gerekli miktarda su eklenmeli. Genellikle bir tatlı kaşağı kuru veya bir avuç taze bitki için 250 mililitre su kullanmak gerekir. Keyfi içilecek çay, kaynatılmış suya batırmak suretiyle bekletilip içilebilir. Şifa amacıyla kullanılacak çayın ise bitkilerin şifalı kimyasallarını ayırıp suya karışması için daha uzun süre yani yaklaşık 15 dakika bekletilmesi gerekir.
http://www.ntv.com.tr/saglik/bitkisel-caylari-saglikli-tuketmenin-sirri,S_L-c4OhXUSXteWo5tvqkQ