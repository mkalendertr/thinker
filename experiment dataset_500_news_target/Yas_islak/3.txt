Batı Akdeniz İhracatçılar Birliği (BAİB) verilerine göre, Antalya'dan Rusya'ya 1-30 Aralık 2014 tarihleri arasında 36.4 milyon dolarlık ihracat yapılıdı, bu rakam 1-30 Aralık 2015 tarihleri arasında 21.6 milyon dolara düştü. Antalya'dan geçen ay Rusya'ya yapılan yaş meyve ihracatında ise gelişme oldu. Uçak düşürme krizi ardından birçok sektör ve üründe Türkiye'den Rusya'ya yapılan ihracat oranı ciddi düzeyde düşerken, 1-30 Aralık verilerine göre meyve ihracatı, 2014'ün aynı dönemine göre yüzde 46.8 oranında yükseldi. 2014 yılı aynı dönemde 5.8 milyon dolarlık meyve ihracatı yapılan Rusya'ya, geçen yılın aynı döneminde 8.5 milyon dolarlık ihracat gerçekleştirildi. Aralık ayında yaş sebze ihracatı ise, yüzde 49.2 oranında geriledi. 2014'ün Aralık ayında 15.4 milyon dolarlık yaş sebze ihracatı yapan Rusya, geçen Aralık ayında 7.8 milyon dolarlık ürün ihraç etti. BAİB verilerine göre, Rusya'ya 1 Ocak- 30 Aralık 2015 tarihleri arasında toplam 271 milyon dolarlık ihracat yapıldı. 2014'te 345 milyon dolar olan bu rakam yüzde 21.3 oranında geriledi.
http://www.radikal.com.tr/ekonomi/rusya-aralikta-stok-yapti-meyve-ihracati-artti-1496541/