Askeri Rütbeler: Sıralaması ve Görevleri
15 Kasım 2016 Yazar: Hakan Kutluay
Rütbe, mertebe, sıra, derece; devlet memurları, askerler ve halktan bazı kesimlere verilen unvandır. Askerlik mesleğinde emir komuta kademesini çalıştırmak, disiplini sağlamak ve korumak için rütbeler oluşturulmuştur. Ayrıca hükümet emirlerinin yerine getirilmesi amacıyla amir ve memur derecelerini belirleyen bir kademeye ya da zincire gerek duyulduğundan, son yüzyılda da sivil teşkilatlarda da rütbe meselesi ortaya çıkmış ve oldukça önem kazanmıştır.

Türk ordusundaki askeri rütbeler incelendiğinde, rütbelerin sıralaması zorunlu askerlik hizmetini yapmakta olan er ve erbaşlardan başlamak üzere kara, hava ve deniz harp okullarından mezun olarak subay rütbesini alan askerlere, generallere kadar belli hak edişlere ve kurallara göre verilen çeşitli rütbelerden oluşmaktadır.

Türk ordusunda görev yapan bütün askerler bir rütbeye sahiptir. 

Her askerin sahip olduğu rütbe, belli sınırlara, kademelere ve aşamalara sahiptir. Rütbeler zaman içinde değişebildiği gibi, bazı süreçler içerisinde sabitte kalabilir. Rütbeler zamanla hak edilir ve kazanılır. Rütbelerin birçoğu kara, hava ve deniz kuvvetlerinde ortak olduğu gibi birkaç yüksek rütbe farklı isimle adlandırılabilmektedir.

Emir- komuta zinciri ile sağlanan askerlikte rütbe en temel direklerden biridir. Askerler ast – üst ilişkisi ile hareket ederler. Emir alan ve o emri yerine getiren askerler, aldıkları emre bağlıdırlar. Bu durum ast – üst kademesinin gerektirdiği bir zorunluluk halidir.

Türk ordusunun bugün ki askeri sınıflandırmasının tarihi Türk Kara Ordusu'nun kurucu olan Mete Han'a kadara dayanır. Mete Han'ın yapmış olduğu ‘onluk sistem' günümüzde askeri sınıflandırma olarak kullanılmaktadır. Bu sınıflandırma sisteminde ordu, onluk, yüzlük ve binlik gruplara ayrılmaktadır. Bu grupların başında onbaşı, yüzbaşı ve binbaşı bulunmaktadır. Orduda ki bu düzen, ordu yönetimini ve emre itaati kolaylaştırmaktadır.

Bu makalemizde Türk Ordusu'nun kara, hava ve deniz kuvvetlerinde yer alan rütbeleri, sıralaması ve görevlerini inceleyeceğiz. Kara, deniz ve hava kuvvetlerindeki rütbeler genel olarak aynı olsa da, renkleri ve şekilleri farklılık gösterir. En yüksekten, en düşük rütbeye asker rütbeleri şu şekildedir:

Türk Silahlı Kuvvetleri Kara, Deniz ve Hava Kuvvetleri Komutanlığı Rütbeleri, Sıralaması ve Görevleri
General ve Amiral Rütbeleri
Mareşal

Türk Kara, Hava ve Deniz Kuvvetleri'nde en yüksek askeri rütbe olan ‘Mareşal' diğer rütbelerden farklıdır. Kara Ve Hava Kuvvetleri'nde Mareşal, Deniz Kuvvetleri'nde ise Büyükamiral ismini almaktadır.

NATO kodu: F-10 olan Mareşal rütbesi diğer rütbeler gibi zamanla ve kıdemle kazanılmadığı gibi eğitim ya da okul yolu ile de kazanılmaz. Bu rütbe sadece TBMM tarafından ilgili kanuna dayanarak, savaşlarda üstün başarı gösteren Orgeneral ve Oramiral rütbesindeki subaylara verilir. Bu subaylarında en az üç meydan savaşı komuta etmiş olması ve komuta ettiği savaşlardan birini kazanmış olması gerekir Kara, Hava ve Deniz Kuvvetleri Komutanlığı'nda günümüzde Mareşal rütbesinde hiçbir asker yoktur. Türkiye Büyük Millet Meclisi tarihinde bu rütbeyi sadece Mustafa Kema
https://www.makaleler.com/askeri-rutbeler-siralamasi-ve-gorevleri