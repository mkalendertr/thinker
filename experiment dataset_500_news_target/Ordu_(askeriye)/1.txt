Ukrayna Savunma Bakanlığı, bu sabah başlattığı operasyonda ordu helikopterlerinin düşürülmesinde rol oynadığı belirtilen 4 kişiyi yakaladı ve bu kişilerin yere yatırılmış, elleri arkadan bağlanmış fotoğraflarını servis etti. Fotoğraftaki kişilerin sivil giyimli olması, son günlerde yaşanan gelişmeler düşünüldüğünde dikkat çekiyor. Bölgeden geçilen karelerde kamuflaj kıyafeti giymiş Rusya yanlılarını askerden ayırt etmek mümkün değil. Öte yandan askeri eğitimi olmayan bir kişinin omuzdan güdümlü füzeyle helikopter düşürebilme ihtimali oldukça zayıf. Ukrayna'nın doğusunda yaşananlar, savaşın artık bir başka boyuta geçtiğini gösteriyor.


UKRAYNA ORDUSU OPERASYON BAŞLATTI
Ukrayna ordusunun doğudaki Slavayansk kentinde bu sabah başlattığı operasyonda düşen helikopterlerden birinin pilotunun yaralı olarak Rusya yanlısı silahlı kişilerce ele geçirildiğini bildirildi. Ukrayna Savunma Bakanlığı, pilotun durumunun ağır olduğu, kurtarılması için çalışmaların sürdüğünü duyurdu.

 
Helikopteri böyle vurdular
Ukrayna Savunma Bakanlığı tarafından yapılan yazılı açıklamada Helikopterleri güdümlü seyyar füzelerle vuran 4 sanık Slavyansk girişimdeki kontrol noktalarından birinde canlı olarak ele geçirilmiştir. Bu kişilerin üzerinde silah, mühimmat ve ayrılıkçı Donetsk cumhuriyeti kimlikleri çıkmıştır. Soruşturma çok yönlü devam ediyor dendi.

Ancak Slavyansk'taki Rusya yanlılarının lideri Vyaçeslav Ponomarev ise Kiev kuvvetlerinin kimi yakalandığını biz bilmiyoruz. Helikopterleri vuran arkadaşlarımız bizimle birlikte sağ salim savaşmaya devam ediyor. Ukrayna Savunma Bakanlığı içine düştüğü aciz durumu gizlemek için zavallı birkaç kişiyi tutuklamış olsa gerek dedi.
http://www.hurriyet.com.tr/dunya/26337759.asp