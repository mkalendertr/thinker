Arsenal'de pas krizi!
Arsenal'de Alexis Sanchez ile Mesut Özil arasında problem yaşandığı öne sürüldü.
İngiltere Premier Lig ekiplerinden Arsenal'de Şilili milli golcü Alexis Sanchez ile Türk asıllı Alman oyuncu Mesut Özil arasında problem yaşandığı öne sürüldü.
İngiliz ve Şili basınında yer alan haberlerde, Arsenal'ın Barcelona'dan sezon başında 42,5 milyon avroya transfer ettiği Sanchez'in, içlerinde Mesut Özil'in de olduğu takımdaki bazı oyuncularla arasında sorun yaşandığı iddia edildi.
Haberlerde, maçlarda Mesut Özil'in takım arkadaşı Sanchez'e saha içerisinde gereken desteği vermeyerek yeterli seviyede pas atmadığı ve bu nedenle ikili arasında sorun yaşandığı belirtildi.
Alexis Sanchez, Arsenal'de bu sezon çıktığı 15 karşılaşmada 8 gol ve 3 asistlik bir performans sergilerken, sakatlığı nedeniyle bu aralar forma giyemeyen Mesut Özil ise 9 maçta 1 gol ve 2 asistle oynadı.
http://www.trtspor.com.tr/haber/futbol/dunyadan-futbol/arsenalde-pas-krizi-83073.html