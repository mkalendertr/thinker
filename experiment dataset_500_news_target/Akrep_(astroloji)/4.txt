Akrep burcunun hisleri onu ihtiraslı ve gizemli yapar. Bir tutku burcu olan akrebin aşk yaşantısıysa gizlidir. İnsanı mıknatıs gibi çeken tarafları vardır ama kalbinin kapılarını da herkese kolay kolay açmaz. Karşılarındakini, özellikle de karşı cinsi çok çabuk etkileyebilirler. Akrep burçları harika birer sevgilidirler. Ancak unutmamanız gereken bir şey varsa o da bir akreple ilişki yaşamak istiyorsanız son derece sabırlı olmanız gerektiğidir.

Kuşkucudur
Akrep burçları kendini beğenmiş ve burnu büyük insanlardan hoşlanmazlar ve bir arada olmaktan rahatsız olurlar. Ukalalık yapanlara ise hemen oracıkta hadlerini bildirmekten çekinmezler. Akrepler son derece kuşkucudurlar ve kimseye kolay kolay inanıp güvenmezler. Ancak birine ya da bir şeye inandıklarında ise onu sonuna kadar savunurlar.

Akreplerin fiziksel özellikleri arasında en fazla dikkat çeken kalın ancak düzgün ve orantılı bir yapıya sahip olmalarıdır. Orta ya da uzun boylu, genellikle yuvarlak yüzlüdürler.

Kıskançtır
Burcun kadınlarının tam bir dişi olduklarını söylemek yanlış olmaz. Son derece cazibeli, isteklerine ulaşma konusunda da hırslıdırlar. Akrepler her zaman için kıskançtırlar. Kendilerinden daha yetenekli olanları, daha üstün olanları ve hatta çok yakın arkadaşlarını, kardeşlerini ya da sevgililerini de zaman zaman kıskanabilirler.

Akrep burcu insanları son derece gururludurlar ve kendi doğrularından kolay kolay vazgeçmezler. Cesurdurlar ve istediklerini alana kadar da pes etmezler.

Toprak grubuyla iyi anlaşır
Akrep burçlarının en iyi anlaştığı burçlar toprak grubundan burçlardır. Boğa, başak ve oğlak burçlarıyla çok iyi anlaşabilen akreplerin özellikle oğlaklar ile arasında güçlü ve karşı konulması güç bir çekim vardır. Bunun sebebi ise her iki burcun da dışarıdan bakıldığında soğuk ve dikkat çekici görünmesidir. Böylece birbirlerini daha fazla tanımak isteyeceklerdir.

Yengeçle de uyumludur
Başak burcu da aklı ve çalışkanlığı sayesinde akrebin dikkatini kolayca çekecektir. Boğa burcu ve akrep burcu da hem duygusal anlamda hem de arkadaşlık anlamında çok başarılı ilişkiler kuracaklardır. Akrebin iyi anlaşabileceği bir diğer burç ise kendisi gibi su grubuna mensup yengeçtir. Tutkulu ve romantik bir aşık olan yengeç de akrebin hemen dikkatini cezbedecektir.

Akrep burcunun bir arada olmayı tercih etmeyi burçlar ise aslan ve ikizlerdir.
https://www.istanbul.net/blog/akrep-burcu-hangi-burclarla-iyi-gecinir/