Eğer bir Akrep erkeğine aşıksanız ve ihtiras sözcüğü sizi korkutuyorsa, ayakkabılarınızı ayağınıza geçirdiğiniz gibi kaçın.

Listenin başında o olmasına karşın, ben romantik ihtirastan söz etmiyorum. Aynı zamanda politikaya, çalışmaya, dostluğa, dine, yiyeceğe, akrabalara, çocuklara, giyim kuşama, yaşama, ölüme ve düşünebileceğiniz herşeye karşı duyulan şiddetli ihtirastan söz ediyorum. Eğer duygusal aşırılıkları kabul etmeyen bir insansanız. Akrep erkeği kesinlikle sizin ruhunuzun ihtiyaç duyduğu biri değildir.Sakın arkanıza bakmayın. Hemen kaçın. 

Eğer Akrep erkeği ile yeni tanıştıysanız, onun ne kadar sakin ve dengeli bir insan olduğunu düşünebilirsiniz. Böylesine açıkça kendini kontrol edebilen bir insan nasıl ihtiraslı, hem de tehlikeli şekilde ihtiraslı olabilir. Çünkü o, yüzeydeki serin görünüşüyle sadece blöf yapmaktadır. O, aldatıcı şekilde konrollü davranışlarının altında cızır cızır yanmaktadır. Sakın dokunmayın. Onunla oynarken dikkatli olun. Nereye ve kiminle gittiğinizden emin olun. Akrep erkeği ile kurduğu ilişkide kendini güvende sanan hanımlara gelince; bakalım şu hipnotik, delip geçici Akrep gözlerinin arkasında neyin gizli olduğunu görebilecek misiniz? Şurası kesin ki, o sizin üstünüzde nötr bir izlenim bırakmadı. Ya onun çocuksu ve tatlı olduğunu düşündünüz ya da yaramaz ve ihtiraslı. Ama o bunların hiçbiri değil ve asıl sorun da bu . Veya belki, her ikisi de olduğu söylenmeli. 

Tek kelimeyle, bu adam yenilmek, yılmak nedir bilmeyen biridir. O buz gibi sessizliğin arkasında sürekli olarak fıkır fıkır kaynayan kocaman bir kap vardır. Şansınız varsa, kapağını ömür boyu sımsıkı kapalı tutar ama derin bir yara onu korkunç bir patlamayla havaya uçurabilir. Eğer tehlike çizgisi içinde değilseniz, seyretmek bayağı heyecan verici olabilir. Patlamanın yaklaştığını hissediyorsanız kenara çekilin ve sakın patlamaya neden olacak bir şeyi kendiniz yapmayın. Akrep, ikiz huyları olan ihtiras ve mantıkla sizi şaşkına çevirecektir. O, bunların ikisinin de uzmanıdır. Zeka ve duygular onu eşit şekilde yönetir. Akrep zeki olmanın da ötesindedir. Eğer çok gelişmiş biriyse, o aynı zamanda varoluşun sırlarıyla ilgilenen ve yanıtlarını bulmaya çok yaklaşan derin filozofça bilgiye sahip bir insandır.
http://www.hurriyet.com.tr/magazin/astroloji/burc.asp?cinsiyet=erkek&burc=akrep