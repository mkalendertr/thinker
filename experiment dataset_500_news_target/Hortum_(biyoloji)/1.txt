Takayasu hastalığı nedeniyle nabız ölçümü alınamayan Banu Bozkurt tam 45 dakika dondurularak ameliyat edildi. Göğüs damarları suni fil hortumu ile değiştirildi
Kırmızı saçlı kız Banu Bozkurt, 9 yıl önce takayasu arteriti adıyla da bilinen nabızsızlık hastalığına yakalandığında henüz 20 yaşındaydı. İlk başta gribe yakalandığını düşündü. Çabuk yorulması ve sürekli uyuma ihtiyacı hissetmesi dışında hiçbir şikâyeti yoktu. Onlarca doktor tarafından muayene edildikten sonra genç kızın nabzının hiç atmadığı fark edildi. Ankara İbni Sina Hastanesi'nde nabızsızlık hastalığına yakalandığı teşhisi konuldu. Bilinmeyen bir nedenle ana damarlarda iltihap oluşmasına neden olan, felce ve hatta ölüme bile yol açabilen hastalık nedeniyle, Bozkurt ilaç tedavisi görmeye başladı. Ana damarların tıkanmaması için dokuz yıl süreyle tedavi gördü. Buna karşın son yapılan kontrolleri Bozkurt'un damarlarının yüzde 80 oranında tıkandığını gösteriyordu. Son çare olarak bir operasyon yapılmasına karar verildi. 
http://www.sabah.com.tr/yasam/2011/03/18/nabzi_atmayan_banuyafil_hortumu_operasyonu