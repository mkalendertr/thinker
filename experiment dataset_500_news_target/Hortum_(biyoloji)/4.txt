Dolu- Boş Kavramı; Küçük Fil'in Hikayesi Konu, 'Eğitim ve Kadın' kısmında Hayal Gemisi tarafından paylaşıldı. Hayal Gemisi Yeni Üye Serbest Zaman; Fen- Matematik: Öğrenciler güler yüzle karşılanır. Fil resimlerinin bulunduğu geçici köşe oluşturulur. Çocuklar istedikleri etkinlik köşelerine yönlendirilerek serbest oynamalarına rehberlik edilir. Çocukların dikkati masada bulunan plastik bardaklara çekilir. Her çocuğa iki plastik bardak verilir. Plastik bardakların bir tanesi su ile doldurulur diğeri boş bırakılır. Boş olan bardak ve dolu olan bardak arasındaki farka (ağırlık vb.) vurgu yapılır. Öğrencilerden dolu bardaktaki suyu boş bardağa aktarma çalışmaları yapmaları istenir. Drama: “Küçük Filin Hortumu” adlı hikâye çocuklara anlatılır. “Kocaman bir fil ormanda yürüyormuş. Dam dam dam. Karşısına küçük bir fil çıkmış. Küçük fil hortumunu bir sağa bir sola sallayıp duruyormuş. Hortumunu sallarken kocaman file “Küt!” diye çarpmış. Kocaman fil aşağıya eğilmiş. Kulaklarını hızla sallayarak küçük fili uyarmış. “Şşşşşşşt! Hortumunu dikkatli kullanmalısın.” demiş. Küçük Fil kocaman filin söylediklerine aldırmadan yoluna devam etmiş. Büyük filin göremeyeceği kadar uzaklaştığında, yine hortumunu sallamaya başlamış. Bu sefer hortumu küçücük bir çiçeğin yaprağını acıtmış. Çiçek “Ay! Dikkat etsene, neredeyse yaprağımı kıracaktın.” demiş. Küçük Fil onun da söylediklerine aldırmamış. Yine hortumunu sağa sola sallarken “Ayy!” diye bu sefer kendisi bağırmış. Çünkü hortumu çalılara takılmış ve çok acıyormuş. Oradan geçen Kocaman Fil, onu görünce yardım etmiş. Küçük Fil'in, hortumunu çalılardan kurtarmış. Küçük Fil, bundan sonra büyüklerinin sözünü dinlemeye söz vermiş.” (N.Şirin) “Büyüklerin anne ve babamızın, öğretmenimizin sözünü de dinlememiz gerektiği, onların bizim iyiliğimizi düşündüğü” konusunda çocuklarla konuşulur. Anlatılan hikâyenin draması yapılır. Drama için fil kulakları ve hortumu hazırlanır. Öğretmenin yönlendirmesiyle çocuklar hikâyeyi drama ederler.   

Kaynak: http://www.yasambu.com/forum/konu/dolu-bos-kavrami-kucuk-filin-hikayesi.69596/ 
