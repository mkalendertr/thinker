Ülker, İngiliz bisküvi devini satın aldı
Yıldız Holding, dünyanın altıncı büyük bisküvi şirketi United Biscuits'i satın aldı. Yıldız Holding bu işlemle, dünyanın üç numaralı bisküvi şirketi konumuna yükseldi.

Son altı yılda dünyanın premium çikolata markalarından Godiva'yı ve ABD'nin köklü şekerleme şirketi DeMet's'i bünyesine katan Yıldız Holding, globalleşme adına en büyük adımını united biscuits ile attı. Yıldız Holding, bir süredir satışta olan İngiliz bisküvi ve atıştırmalık şirketi United Biscuits ile alım anlaşması imzaladı.

Bu satın alım ile ana işi olan bisküvi ve atıştırmalık pazarındaki konumunu daha da güçlendirecek olan Yıldız Holding, ek üretim kapasiteleri, yeni pazarlar, iki şirketin dağıtım kanalları ve yeni ürünler ile mevcut işlerini büyütmeye devam edecek. Her iki şirketin birbirini tamamlayacak ürün ve pazar yapısı, hem United Biscuits'i hem de ülker'i uluslararası piyasalarda daha başarılı kılacak nitelikte.
http://www.zaman.com.tr/ekonomi_ulker-ingiliz-biskuvi-devini-satin-aldi_2255192.html