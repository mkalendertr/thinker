Ülker markasının sahibi Yıldız Holding'den bugün önemli bir satın alma haberi daha geldi. Ülker Bisküvi, grup şirketlerinin yüzde 70 hissesine sahip olduğu Biskot Çikolata'da kalan yüzde 30 hisseyi de firmanın kurucusu Tayyar Ailesi'nden alıp şirketin tamamına sahip oldu. Biskot Çikolata, en son açıklanan İSO 500 listesinde 595 milyon TL ciro ile 120'inci sırada yer almıştı.

Ülker Bisküvi'de bugün üç önemli hisse alım satımı gerçekleşti. Ülker Bisküvi, KAP'a yaptığı açıklamada, ihracat alanında faaliyet gösteren iki iştiraki, İstanbul Gıda ve Birleşik Dış Ticaret'teki hisselerinin tamamını toplam 28.8 milyon lira bedelle Yıldız Holding'e sattı.

Şirket, İstanbul Gıda'da sahip olduğu yüzde 83.8 hissesinin tamamını toplam 25.98 milyon liraya, Birleşik Dış Ticaret'te sahip olduğu yüzde 70 hissenin tamamını da 2.8 milyon liraya Yıldız Holding'e sattığını açıkladı.

BİSKOT'TA 200 MİLYONA YÜZDE 30 HİSSE DAHA
Ülker Bisküvi, KAP'a yaptığı bir başka açıklamada ise, iştiraki Biskot Çikolata'da yeni hisse alımına gittiğini duyurdu. Buna göre şirket, Biskot Çikolata'nın yüzde 30 hissesini 200 milyon lira bedelle satın aldı.
http://www.hurriyet.com.tr/ekonomi/26369657.asp