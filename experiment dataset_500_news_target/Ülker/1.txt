Yıldız Holding, Ülker hissesi satacakç
Yıldız Holding iştiraklerinden Ülker Bisküvi'deki yüzde 10 hissesini piyasa derinliğini artırmak ve yurtdışı yatırımcılardan gelen talepler sebebiyle blok halinde satacak.

Yıldız Holding Ülker Bisküvi'deki yüzde 10 hissesini 6 ay içinde blok satacağını açıkladı.

Yıldız Holding'ten Kamuoyunu Aydınlatma Platformu'na (KAP) yapılan açıklamada Bağlı ortaklıklarımızdan Ülker Bisküvi San. A.Ş.'nin piyasa derinliğini artırmak ve yurtdışı yatırımcılardan gelen talep doğrultusunda yüzde 10 oranındaki hisseyi önümüzdeki 6 ay içinde blok satış yöntemi ile satmak üzere Ünlü Menkul Değerler A.Ş. yetkilendirilmiştir denildi.

İSO'NUN DEVLERİ ARASINDA

Holdingin Ülker Bisküvi'deki pay oranı yüzde 65,85'i buluyor. Şirketin yüzde 14.06 hisse yine Yıldız Holding iştirakleri ile Ülker Ailesi'ne ait durumda Yüzde 20.09 hisse ise diğer hissedarların elinde.

Ülker Bisküvi 795 milyon TL yıllık ciro ile İSO 500 En Büyük Sanayi Kuruluşları listesinde 90. sırada yer almıştı.

Duyurunun yapılmasının ardından Ülker Bisküvi hisseleri saat 11:10 itibariyle yüzde 3,83 oranında gerileyerek 12,55 liradan işlem gördü.
http://www.hurriyet.com.tr/ekonomi/24474909.asp