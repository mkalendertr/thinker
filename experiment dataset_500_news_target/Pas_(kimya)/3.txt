Ayağına paslı çivi batan genç 4 gün tetenoz aşısı için bekledi

TEKİRDAĞ'ın Çorlu İlçesi'nde bir arkadaşının evinde çıkan yangını söndürürken ayağına paslı çivi batan 17 yaşındaki Nihat Güneş'in, tetanoz aşısı için hastanede 4 gün bekletildiğini öne süren annesi, sorumlular hakkında işlem yapması için başhekime başvuruda bulundu.

Çorlu'ya bağlı Vakıflar Köyü'nde lise öğrencisi Nihat Güneş'in bir arkadaşının evinde yangın çıktı. Söndürme çalışmalarına katılmak için eve giden Nihat'ın sağ ayağına paslı bir çivi battı. Annesi Şehri Güneş ile Çorlu Devlet Hastanesi'ne giden Nihat Güneş, tetanoz aşısı olmak istedi. İddiaya göre hastanenin acil servisinde bulunan doktorlar, aşının sınırlı sayıda olduğunu belirterek acil durumlarda kullandıklarını, aşının eczaneden temin edilmesi gerektiğini söyledi.
http://www.milliyet.com.tr/ayagina-pasli-civi-batan-genc-4-gun-tetenoz-asisi-icin-bekledi/gundem/gundemdetay/14.12.2011/1475482/default.htm