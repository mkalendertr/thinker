Süt, yoğurt, peynir grubunda bu ay bazı marketlerde ve bazı süt ürünlerinde fiyatlar yükseltildikten sonra indirim adı altında geçen ayki fiyatlara etikette yer verildiği belirtilirken, yoğurt ve peynir fiyatı değişmedi.

Et, tavuk, balık, sakatat, bakliyat ürünlerinin bulunduğu grupta et fiyatı aynı kalırken tavuk fiyatı biraz geriledi, balık fiyatında ise artış tespit edildi. Yumurta fiyatı ise geriledi.

Bakliyat ürünlerinde de nohut fiyatındaki artış dışında bu ay önemli bir değişiklik tespit edilemedi. Yaş sebze meyve fiyatlarında ise sadece patates fiyatları geriledi. Ortalama sebze fiyatı biraz arttı, meyve fiyatı ise geriledi.

Geçen ay 3,48 lira olarak hesaplanan ortalama yaş sebze kilogram fiyatı bu ay 3,46 lira oldu. Ortalama kilogram sebze fiyatı bu ay 3,68 lira ve meyve kilogram fiyatı ise 2,94 lira olarak hesaplandı. Ekmek, pirinç, un, makarna, irmik gibi ürünlerin bulunduğu grupta önemli değişiklik olmadı.
http://www.milliyet.com.tr/turk-is-in-aclik-ve-yoksulluk/ekonomi/detay/2170608/default.htm