İran'da sosyal içerikli mobil uygulamaların yasaklandığı bildirildi. İran resmi haber ajansı IRNA, İran Yargıtay Sözcüsü ve Başsavcı Gulam Hüseyin Muhsini Ejei'nin Yargıtay Başkanı Ayetullah Amuli Laricani'nin emri doğrultusunda İletişim Bakanlığı'na, whatsapp, viber ve tango gibi mobil uygulamalara erişimin engellenmesi için 30 gün süre tanıdığını duyurdu.

Ejei, İletişim Bakanı Mahmud Vaizi'ye gönderdiği mektupta, İslam ahlakına, genel güvenliğe ve İran İslam Devrimi Lideri Ayetullah Humeyni'ye hakaret içeren mesajların yaygınlaştığı gerekçesiyle mobil uygulamalara erişiminin engellenmesi emrini verdi.
http://www.hurriyet.com.tr/dunya/27248287.asp