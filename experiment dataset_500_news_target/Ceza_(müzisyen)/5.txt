Ceza'nın Hayatı
Yazar: MatRocKGirL 2007-09-14 #1
sponsorlu bağlantılar
Ceza, gerçek adı Bilgin Özçalkan (31 Aralık 1976, Üsküdar), Türk rap müzik sanatçısıdır.

Rap müziğe olan ilgisi ilkokul yıllarında sıra arkadaşından ödünç aldığı kasetlerle başladı. Daha önce Fatalrhymer lakabını kullanan Ceza, katıldığı hiphop partilerinde ve freestyle rap yarışmlarında birinci olduktan sonra diğer yarışmacılar tarafından "Cezamız" olarak çağrılınca, lakabını Ceza olarak değiştirdi.

Gençlik yıllarında, çeşitli projelerde yer alan Ceza, 1998 yılında Dr. Fuchs ile bir araya gelerek Nefret'i kurdu. Daha sonra kendi çabalarıyla yaptıkları deneme kayıtları sonrasında Yeraltı Operasyonu isimli toplama Türkçe Rap albümünde yer aldılar.Yeraltı Operasyonu'nda en çok ilgi çeken grup olan Nefret, kısa bir süre sonra Hammer Müzik ile anlaşarak ilk albümü Meclis-i Ala İstanbul'u yayımladı. Albümün hit parçası İstanbul için çekilen video klip birçok yerel ve ulusal televizyon kanalında yayınlandı. Albüm sonrası Türk ve Yabancı basından olumlu eleştiriler alan Nefret; H2000, J&B Dance Festivali ve Avrupa Müzik Festivali gibi büyük organizasyonlarda sahne aldı. Meclis-i Ala İstanbul albümleri Hammer Müzik'in distribütörleri tarafından Türkiye ile aynı anda Avrupa'da da piyasaya sürüldü. Özellikle Türkçe Rap'in büyük ilgi gördüğü Almanya'da, Türkiye'den çıkan bir grup için yüksek bir satış rakamına ulaştı.

İkinci albümleri Anahtar için İstanbul'da Digital Mix stüdyosunda kayıda giren Nefret, çalışmalarını 2001 yılının Temmuz ayında tamamladı. Cartel grubundan Erci E, Wu Tang Clan için yaptığı düetler ile büyük isim yapan Bektaş, Megalomaniax grubundan Kader K ve Gerçek Kal albümüyle adından söz ettiren Fresh B'nin de konuk olduğu albümde scratchler Almanya'nın ünlü DJ'leri DJ Rocky ve DJ Ness tarafından atıldı.

Türkiye'de yaşanan ekonomik kriz ve Dr. Fuchs'un ani şekilde askere gitmesi sonucu istenilen promosyonun yapılamamasına rağmen Anahtar çok yüksek bir satış rakamına ulaştı ve Nefret'in Türkiye'nin en çok satan ve Dünya'da en çok tanınan Türkçe rap grubu olmasını sağladı.

Ceza'nin Sagopa Kajmerin 2001 yilinda 'İhtiyar Heyeti' adini tasiyan albumunde featleri var, 2001, terror damlalari, saltanatin hakimleri, 1 dakika.

Dr. Fuchs'un askere gitmesinin üzerine, Ceza uzun süredir üzerinde çalıştığı, solo albüm projesine hız verdi. Prodüktör olarak Silahsız Kuvvet'ten DJ Mic Check'i seçen Ceza, ilk solo albümü Med Cezir'in kayıtlarını Kuvvet Mira ve Digitalmix stüdyolarında gerçekleştirdi.

Solo albüm çalışmaları devam ederken Türkiye'de pek çok konser veren Ceza, 2002'nin Mart ayında ilk yurtdışı konserini de İsveç'te gerçekleştirdi. İsveç'te yaşayan Türklerin yanısıra İsveç'li müzikseverlerinde yoğun ilgi gösterdiği konser çok başarılı geçti. Ceza, İsveç seyahatinde ayrıca İsveç'in en önemli hiphop gruplarından Fjarde Varlden ile birlikte bir parça kaydetti. Bu parça Fjarde Varlden'in Tamam adlı single'ında yeraldı ve İsveç'te CD ve LP olarak piyasaya çıktı.


Feyz Al'ın kapağıHaziran 2002'de Med Cezir piyasaya çıktı. Albüme adını veren Med Cezir parçasına daha önce Levent Yüksel, Mirkelam gibi sanatçılara çektiği video kliplerle ünlenen yönetmen Murad Küçük tarafından profesyonel bir video klip çekildi. Klip müzik kanallarında dönerken, Ceza ayrıca ulusal kanallarda haber bültenlerine ve çeşitli televizyon programlarına konuk oldu. Tüm günlük gazeteler ve aylık dergiler özel röportajlarla yer verdiler.

Albüm sonrasında Türkiye'nin dört bir yanında konserler veren ve H2000, RockIstanbul gibi öenmli organizasyonlarda yer alan Ceza, ayrıca yurtdışında Almanya, Hollanda, İsveç, Norveç, Belçika gibi ülkelerde sahne aldı.

Ceza, Mart ayında Mitsubishi Lancer için bir radyo reklamını seslendirerek tekrar gündeme geldi. Reklamın çektiği büyük ilgi üzerine devam bölümleride kaydedildi.

Ağustos 2004'te Rapstar adlı ikinci albümünü çıkardı. Albüm bir önceki albümlerinde olduğu gibi Hammer Müzik tarafından yayımlandı. Albümün prodüktörlüğüne ise DJ Mic Check getirildi. Ceza, bu albümde kız kardeşi Ayben, Fjarde Varlden, Dr. Fuchs, Sagopa Kajmer, Sahtiyan, Fuat gibi birçok rap sanatçısıyla düet yapmıştır. Bu albüm 150.000 satarak en çok satan albümler arasına girmeyi başarmıştır.

2005 yılında Fatih Akın'ın yönettiği İstanbul Hatırası: Köprüyü Geçmek adlı filmde kendisini canlandırdı. Bu filmde Ceza, Holocaust adlı parçayı canlı olarak seslendirdi.

Üçüncü albümün hazırlıklarını yapan Ceza; Candan Erçetin, Mercan Dede ve Burcu Güneş'in albümleri içinde düetler kaydetti ve bu düetlerle de ses getirdi.

Üçüncü albümünden önce Nisan 2006'da Hammer Müzik'ten "Feyz Al" isimli maxi single'ı ile tekrardan ilgileri üzerine çekerek çıkacak albüm hakkında da bize bilgi verdi.

Ve Yerli Plaka isimli üçüncü albümünü de 29 Ağustos 2006'da çıkararak büyük bir yükseliş gerçekleştirdi. 17 Parçalık bu albümde Sezen Aksu ile "Gelsin Hayat Bildiği Gibi" parçasını seslendirdi ve yükselişte bu parça da önemli bir rol oynadı. Albümde ayrıca yurtdısından Tech N9ne (ABD), Samy Deluxe (Almanya), Afrob (Almanya), Eko Fresh (Almanya), Killa Hakan (Almanya) gibi önemli isimler ile birlikte Türkiye'den de Ayben, Sahtiyan, Yener, Alaturka Mavzer, Mihenk Tası, Emre konuk olarak yer alıyor. 
http://www.delinetciler.org/turk-sanatcilarinin-biyografileri/24423-ceza-nin-hayati.html