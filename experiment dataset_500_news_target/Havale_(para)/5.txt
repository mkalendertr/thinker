EFT Nedir? Hızlıca anlatmak gerekirse EFT farklı bankalar arasında (Örnek: İş bankası ile Akbank arası) para aktarmak işlemidir.

Havale Nedir? Havale aynı bankada hesabı olan başka birine para gönderme işlemidir (Örnek: İş bankasından İş Bankasına).

Defalarca EFT ile Havale arasındaki farklar hakkında yanlış bilgisi olan kişilerle karşılaştım. Birçok kişinin EFT ve havale arasındaki farkı bilmemesi beni şaşırttı. Banka işlemleri ile çok fazla işi olmayan kişiler için bu terimler karmaşık gelebilir, ancak Havale ve EFT neredeyse herkesin kullanmak durumunda kalacağı bir işlemdir. İnternet kullanımının yaygınlaşması ile birlikte birçok işi kolay bir şekilde ve bilgisayarınızın başından kalkmadan halledebiliyorsunuz. Özellikle bankacılık işlemlerini, ödemeleri bu yolla yapabilmek büyük bir avantaj sağlıyor.

Örneğin ev kiranızı yatırmak için banka yollarına düşmeniz, sıra beklemeniz ya da ev sahibinizi ziyaret etmeniz gerekmiyor. Çalıştığınız bankanın internet şubesini ziyaret ederek Havale veya EFT işlemini dakikalar içinde tamamlayabiliyorsunuz. Tabi telefon bankacılığı sistemini kullanarak da Havale ile EFT seçenekleri ile ödemelerinizi gerçekleştirebilirsiniz.

İnternet şubesine giriş yaptıktan sonra ise menüden size uygun olan işlemi seçmeniz gerekiyor. Bu aşamaya geldikten sonra kafası karışan kişiler olabilir. Çünkü para transferi seçenekleri arasında EFT, Havale, Virman (Hesaplarım Arası Havale) gibi seçenekler bulunduğunu göreceksiniz. Para ödeme işleminizde bir sorun yaşamamak için Havale, EFT vile Virman işlemlerinin anlamlarını ve işlevlerini bilmeniz gerekir.

havale nedir

HAVALE NEDİR?
Havale işlemi sizinle aynı bankada hesabı olan bir kişi veya firma hesabına para transferi yapma işlemidir. Yani çalıştığınız bankada hesabı bulunan başka bir kişinin hesabına para aktarmanızı sağlayan işlemdir. Dolayısıyla Havale işlemi çok kolay bir şekilde gerçekleştirilebilir. Bankalara göre farklı uygulamalar yapılsa da para transferi yapacağınız kişinin hesap numarasını ya da müşteri numarasını, adını ve soyadını girerek işlemi tamamlayabilirsiniz.

Havale Ücreti
Havale ücreti ise çalıştığınız bankaya hesap tipine ve yaptığınız işlem miktarına göre değişebilir. Örneğin bazı bankalar emekli maaşlarını o bankadan alan müşterilerinin ücretsiz havale yapmasına izin vermektedirler veya bazı bankaların mobil uygulamalarını kullanarak ücretsiz Havale yapabilirsiniz, aynı zamanda eğer Havale yapacağınız kişinin hesabı sizinle aynı şubede ise bir çok banka bu işlemi ücretsiz olarak yapıyor.

Fakat genellikle uygulanan ücret 1.5 TL civarındadır. Havale işlemi mesai saatleri dışında da gerçekleştirebilirsiniz. Bu nedenle para transferi işlemlerinde aynı banka ile çalıştığınız bir kişiye para göndermek çok daha kolay olacaktır. Hesabınızda yeterli bakiye bulunuyorsa ve gerekli olan bilgileri eksiksiz şekilde girerseniz, Havale işlemi anlık olarak tamamlanacaktır. Yani eğer gece yarısı bile havale yapmak isterseniz bu işlem anında gerçekleşir ve para, gönderdiğiniz kişinin hesabına hemen ulaşır.

Havale Saatleri
havale işlemi aynı banka içerisinde yapıldığından yetkili birinin onayı olmadan da otomatik olarak gerçekleşebilir, bu sebepten internet bankacılığı veya mobil bankacılık kullanıyorsanız günün 24 saati havale işlemini gerçekleştirebilirsiniz, gece yarısı bile olsa göndereceğiniz para anında alıcının hesabında olacaktır.

VİRMAN NEDİR?
Virman ise kendi hesaplarınız arasındaki havale işlemi olarak tarif edilebilir. Yani aynı bankada bulunan iki hesabınız arasında para aktarımı yapma işlemine virman adı verilmektedir. Dolayısıyla paranın üçüncü bir şahsa gönderilmesi durumu yoktur. Örneğin bankaya vereceğiniz talimat yatırım hesabından mevduat hesabına x miktarlı paranın transfer edilmesi yönündedir.
https://www.biliminsesi.com/eft-ve-havale-nedir-aralarindaki-farklar-nelerdir/