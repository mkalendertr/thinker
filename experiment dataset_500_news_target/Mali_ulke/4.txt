Mali'de Rehine Krizi: En Az 18 Ölü

Bu sabah saatlerinde silahlı bir grup Mali'nin başkenti Bamoko'daki bir otele saldırı düzenledi. 10-12 kişi olduğu belirtilen silahlı grup 7'si THY personeli 170 kişiyi rehin aldı. Saldırganlar Kuran-ı Kerim'den ayetleri ezberden okuyabilen bazı rehineleri serbest bıraktı. Mali Güvenlik Bakanı ellerinde 100'den fazla rehine bulunan saldırganlara yönelik operasyon sonrası otelde rehine kalmadığını söyledi. Saldırıda en az 18 kişinin öldüğü 20'ye yakın yaralı olduğu ve ölü sayısının artabileceği belirtildi. El Kaide bağlantılı El Murabitun örgütünün üstlendiği saldırıda rehin alınan THY personelinin tümünün kurtarıldığı bildirildi.. 
Mali'de Rehine Krizi: En Az 18 Ölü
Yerel yetkililer, başkent Bamako'nun Hamdallaye Mahallesi'nde çok sayıda yabancı uyruklu kişinin konakladığı ve Radisson Otel'de silahlı bir grubun 140'ı konuk, 30'u personelden oluşan 170 kişiyi rehin aldıklarını açıkladı.
Mali'de Rehine Krizi: En Az 18 Ölü
Otelin çevresi güvenlik güçleri tarafından ablukaya alındı. 

AA'nın haberine göre, silahlı kişiler ile çıkan çatışmalarda 3 güvenlik görevlisi hayatını kaybetti ve çok sayıda kişi yaralandı. 

7 THY personeli rehineler arasında

Al Jazeera'nin verdiği bilgiye göre diplomatik kaynaklar, rehineler arasında 6 Türk Hava Yolları personelinin de olduğunu bildirdi. Ancak bu sayının bölgede yerleşik bir THY çalışanının da bulunması sebebiyle 7 olduğu açıklandı.

Otel yüzde 90 doluydu

Rehine krizinin yaşandığı, yüzde 90'ı dolu 190 odalı lüks otelde, ülkede görev yapan BM İstikrar Misyonu (MINUSMA) yetkilileri, Fransız havayolu şirketi Air France gibi başkente aktarma yapan bazı hava yolu şirketleri çalışanların da konakladığı bildirildi.
https://onedio.com/haber/mali-de-rehine-krizi-sona-erdi-en-az-18-olu-627629