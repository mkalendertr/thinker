Terör eylemi neden Mali'de yapıldı?
Mali'nin başkenti Bamako'da, silahlı kişiler bir otele saldırı düzenledi. Bamako'da iki saldırgan çoğunlukla yabancılar ve özellikle de Batılı yetkililerin kaldığı Radisson Otel'deki personel ve müşteriler rehin alındı.

 Terör eylemi neden Mali'de yapıldı?
Mali'de bir oteli basan silahlı saldırganlar 137 kişiyi rehin aldı. Rehin alınanlar 7 THY personelinden 6'sı serbest bırakıldı. Saldırıda şu ana kadar 5 kişi de hayatını kaybetti. Fransa'nın başkenti Paris'te düzenlenen saldırının üzerinden henüz 1 hafta geçmişken Mali'de yaşanan bu saldırıyı nasıl yorumlamak gerek?

Mali'de yaşanan rehine krizi hakkında yaşanan tüm gelişmeleri ve olayın yansımalarını Gazeteci ve Yazar Mete Çubukçu AjansHaber'e değerlendirdi:

IŞİD, EL Kaide tarzı terör örgütleri artık en kolay ulaşabilecekleri, en açık hedefleri ve en iyi örgütlendikleri yerlere yöneliyorlar. Afrika'daki bir takım ülkeler gibi Mali de böyle bir ülke. Hem otoritenin hem de güvenliği zayıf olduğu ayrıca El Kaide ve IŞİD tarzı örgütlerin kolay örgütlenebildiği bir yer.  Mali'nin eski bir Fransız sömürgesi olması, Fransa'nın 2013'tek müdahalesi ve otel baskınına bakıldığında Fransız vatandaşlarının rehin alınması diyebiliriz.  

“FRANSA'YA YÖNELİK BİR MİSİLLEME DİYEBİLİRİZ”

Fransa'daki saldırının, Fransız ve Belçikalı güvenlik güçlerinin operasyonlarına bir tepki olduğu da söylenebilir. Fransa'ya yönelik misilleme diyebiliriz. Çünkü bilindiği gibi Paris katliamının ardından IŞİD, İngiltere'yi, ABD'yi ve farklı ülkeleri de tehdit etti.  Daha yumuşak bir karından, daha kolay eylem yapılabilecek bir yere yöneldiler.

DİPLOMATİK PLAKA KULLANILDI İDDİASI

Bu tür ülkelerde sahte plakalarla gelmek çok kolay. Bu ülkelerdeki güvenlik durumları bizim bildiğimiz gibi değil. Bu otelde de güvenlik olmadığı anlamına geliyor. Mali'de bu örgütlerin olunduğu biliniyor. Herhangi bir önlem alınmamış. Daha rahat davranmak ya da kontrol noktalarını daha kolay geçebilmek için böyle bir yol izlemiş olabilirler.

“FRANSA EYLEMİN KENDİLERİNE YÖNELİK OLDUĞUNUN FARKINDA”

Fransa açıklama yaparak yanındayız mesajı verdi. Destek vereceklerini söylediler. Muhtemelen kendi vatandaşları içinde olduğu için müdahalede onlar da olacaklardır ya da sadece onlar bir operasyon gerçekleştirecektir. Hala eskiden gelen sömürge bağlantıları devam ediyor. Fransa da bu krizin kendilerine yönelik olarak algıladıkları için olaya müdahale edeceklerdir.

“DÜNYADA BİRÇOK ÜLKEDE EYLEMLERLE KARŞI KARŞIYA GELİNEBİLİR”

Sadece Afrika gibi korunaksız ve zemini kaygan olan yerler değil, dünyada birçok ülkede bu tür terör eylemleriyle karşı karşıya gelmek olası. Çünkü buralarda yetişen insanlar var bu ülkeler her zaman teröre açık hedef. Diğer ülkeler Türkiye dâhil olmak üzere Avrupa da bunu içinde gidip gelen savaşçılar nedeniyle ilerleyen dönemlerde de terör tehdidi olacaktır. Terör örgütlerinin amacı da bu korkuyu salıp insanları bir şekilde sindirmek diye düşünüyorum.

meteee

“SALDIRININ BİRKAÇ OLAĞAN ŞÜPHELİSİ VAR”

Afrika'da daha önce bu tür rehine olayları oldu. Birkaç olağan şüpheli var. Birisi Mali'de örgütlü olan Ensaruddin diye El Kaide bağlantılı bir örgüt. Nijer'de Boko Haram var onlar da IŞİD'le bağlantılı. Bir de Kuzey Afrika El Kaide'si var Cezayir tarafında. Organize yapmış da olabilirler, Ensaruddin tek başına da yapmış olabilir. Terör örgütleriyle bir şekilde ilintili, ya da onların şemsiye altına girmiş yerel gruplardan biri çıkacaktır.

“BU TARZ TERÖR EYLEMLERİ BİR SÜRE İVME KAZANIR ANCAK…”

Bütün dünyada da Türkiye'de de öncelikli herkes güvenlik tedbirlerini değiştirecektir. Bu soruna çözüm olur mu belki bir yere kadar olur. Ama sorun çok ama çok gerildi. Farklı derecelerde farklı önlemler hep alınacaktır.

Bu tarz terör eylemleri bir süre ivme kazanır ancak ilerleyen süreçte o ivme düşmeye başlar. Çünkü bu tür örgütlerin bütün dünyaya karşı aynı anda eylemi yapması onları da çok farklı noktaya götürecektir. Onların da bir doyma noktası vardır. Mesela El Kaide bir doyma noktasına geldi ve çöküş sürecine girdi. IŞİD de bir süre sonra ömrü bitebilir ama başka bir şeye de dönüşebilir. Ancak bu saldırı silsilesi çok uzun süre devam etmez diye düşünüyorum.
http://www.ajanshaber.com/teror-eylemi-neden-malide-yapildi-haberi/313785