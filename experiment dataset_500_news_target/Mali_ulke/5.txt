Mali'de otel baskını 170 kişi rehin alındı

Mali'nin başkenti Bamako'da silahlı saldırganlar, lüks bir oteldeki 170 kişiyi rehin almıştı. Yapılan operasyon neticesinde tüm rehineler kurtarıldı, olay yerinde toplam 22 kişinin hayatını kaybettiği belirtildi.


PAYLAŞtwfbgp
Eklenme Tarihi: 20/11/2015 11:45 - Güncelleme: 21/11/2015 11:16
Mali'nin başkenti Bamako'daki Radisson Otel'de gerçekleşen rehine krizinde ilk belirlemelere göre en az 22 kişinin öldüğü, 20 kişinin de yaralandığı bildirildi. 
Güvenlik ve sağlık kaynaklarından alınan bilgiye göre,  hayatını kaybedenler arasında Fransa ve Belçika vatandaşlarının bulunduğu belirtildi.
Kurtarılan rehineler arasında 7 Türk Hava Yolları (THY) çalışanı, 7 Cezayirli, 12 Air France mürettebatı, 6 ABD'li, 2 Alman, 7 Çinli, 20 Hindistanlı, 45 Malili ve 15 de Fransız olduğu öğrenildi. 
Hayatını kaybedenlerden birinin üst düzey bir Belçikalı yetkili ile bir Fransız olduğu kaydedilirken, Belçika Dışişleri Bakanının daha önce yaptığı açıklamada otelde olduğunu söylediği 4 Belçika vatandaşının durumuna ilişkin ise henüz bilgi alınamadı.  
Mali'de silahlı bir grup, sabah başkent Bamako'da bulunan Radisson Otel'e baskın düzenlemiş, 170 kişiyi rehin almıştı.
Rehinelerden 130'u Fransız ve ABD destekli Mali emniyet birimleri tarafından düzenlenen operasyonla, onlarcası da kendi çabalarıyla kurtulurken, bazıları da teröristler tarafından serbest bırakılmıştı.
Mali nerede, Mali neresi, Malide kaç müslüman var, Mali otel baskını, Mali <a href=son dakika terör " src="http://i.internethaber.com/uploads/content/malide-otel-baskini-170-kisi-rehin-alindijpg.jpg?v=1448013739" height="445" width="600" />

170 KİŞİ REHİN ALINMIŞTI

Yerel yetkililer, başkent Bamako'nun Hamdallaye Mahallesi'nde çok sayıda yabancı uyruklu kişinin konakladığı ve Radisson Otel'de silahlı bir grubun 140'ı konuk, 30'u personelden oluşan 170 kişiyi rehin aldıklarını açıklamıştı.
EL KAİDE BAĞLANTILI ÖRGÜT ÜSTLENDİ

Mali Güvenlik Güçler otele operasyon başlattı. Görgü tanıkları otelden çatışma seslerinin geldiğini söyledi. Ardından tüm rehinelerin kurtarıldığı bilgisi aktarıldı.
Mali'deki Radisson Otel'indeki rehine olayını El Kaide ile bağlantılı El Murabitun grubu üstlendi.
OLAYDA THY PERSONELİ REHİN ALINDI

THY Basın Müşavirliği'nin aktardığı bilgiye göre rehin alınan 7 personelden tamamı serbest bırakıldı.
Otelde rehin kalan Türk pilotların İsmail Yerli ve Sadık Murat Arat olduğu belirtildi. Serbest kalan THY personelinin İsmail Yerli, Sadık Murat Arat, Deniz Kıvrak, Şerife Kavacık, Mehmet Atmaca olduğu belirtildi.
Bir kabin görevlisi, "Güvenli bölgedeyiz. 2 arkadaşımız otelden kurtarılacak inşallah. Güvenlik güçleri odamıza gelip bizi kurtardı. Çok iyiyiz, biz iyiyiz sağolun" dedi.
THY, Mali'deki rehine olayında kurtarılan personelini Türkiye'ye getirmek için özel İstanbul'dan uçak kaldırdı. Uçak Türkiye'ye gelmek isteyen Türk vatandaşlarını da 
alacak.
http://www.internethaber.com/malide-otel-baskini-170-kisi-rehin-alindi-1488484h.htm