Irak'a gönderilmek üzere transit geçiş kapsamında ithal edilen ton balıkları iç piyasaya dağıtıldı. Devletin vergi zararı 20 milyona ulaştı. Sektör, Transit geçiş yasaklansın diyor
Su ürünleri sektöründe fırtına kopuyor. Suriye ve Irak'a Birlemiş Milletler ihalesi kapsamında ton balığı konservesi satan şirketlerin, Uzakdoğu'dan aldığı bu ürünleri iç piyasaya yasadışı yollarla vermesi hem devleti hem de özel sektörü milyonlarca lira zarara soktu. İthal edilen ürünlere yüzde 90 vergi ödenmesi gerekiyor. Ancak transit ticaret yöntemiyle antrepolara gelen ürünler, doğrudan alıcı ülkelere gönderildiği için vergiden muaf tutuluyor. İthalatçıların ürünü illegal yollarla iç piyasaya satması durumunda da devlet ve yerli sanayici zarar ediyor. Son iki ayda, Adana, Hatay, Kayseri illerinin kenar mahallelerinden 2 liradan ton balığı konserveleri satıldığı ihbarları yağıyor. Ürünlerin Tayland, Vietnam ve Filipinler'den geldiğini söyleyen Akdeniz Su Ürünleri ve Hayvansal Mamuller İhracatçıları Birliği Başkanı Ali Can Yamanyılmaz, olayın devlete vergi zararının şu ana kadar 20 milyon liraya ulaştığını, Türk şirketlerinin satışının da yüzde 20 düştüğünü vurguladı. 
http://www.sabah.com.tr/ekonomi/2015/03/29/ton-baligi-vurgunu