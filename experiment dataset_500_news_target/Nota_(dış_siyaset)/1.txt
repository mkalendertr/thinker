Dışişleri Bakanlığı'ndan e-devlet atılımı, notalar, randevular, vizeler artık internetten...

Diplomasinin en önemli unsurudur notalar…
Nota, diplomatik yazışma anlamına gelir. 
Ülkeler birbirleriyle, yazım şekli hemen hemen tüm dünya tarafından benimsenmiş, aynı şablonda yazılan resmi yazışmalar aracılığıyla haberleşirler. 
Notalar, kimi zaman teknik, kimi zaman siyasi içerikli olur.
Yani, bir ülkeyi ziyaret edecek ulaştırma bakanlığı heyet listesi de, en sert kınama ya da protesto da, notalar aracılığıyla iletilir devletler arasında. 
Dışişleri Bakanlığı, şimdi bu nota sistemini bir başka boyuta taşıyor;
E-nota devrini başlatıyor. 
Bundan böyle, en azından siyasi içerik taşımayan, teknik nitelikli notalar, elektronik ortam üzerinden ulaştırılacak. 
E-nota sistemi, aslında Dışişleri Bakanlığı'nın son dönemde yaptığı büyük teknolojik atılımın sadece bir parçası. 
Dışişleri Bakanlığı, bir yandan teşkilat yapısını değiştirip, personel sistemini günün gereklerine uyarlarken, diğer yandan da teknoloji altyapısı konusunda devrim niteliğinde adımlar atıyor. 
Kendi iç yazışmalarında ıslak imza sistemini tamamen kaldıran, her türlü yazışmayı elektronik imza aracılığıyla yapar hale gelen Dışişleri, sistemini o kadar geliştirmiş durumda ki, bazı diğer bakanlıklar bile, bunun bir benzerini kurmak istiyorlar. 
İşte Dışişleri Bakanlığı'nın teknolojik atılımının satır başları;
http://www.hurriyet.com.tr/gundem/13488222.asp