Kivi kuşu, Yeni Zelanda'ya özgü bir kuş türüdür. Ve gerçekten çok özel bir anatomiye sahiptir.

Örneğin; kuş denilince aklımıza gelen kuyruk ve kanatlar kivi kuşunda yoktur. Tüy yerine vücudunda daha sert olan kıllar bulunur. Gaga yerine ise, uzun bir hortuma benzer burnu vardır.

Kivi kuşunun ilginç özellikleri sadece bunlarla sınırlı değildir.

Kivi kuşlarının boyları da çok değişiktir. Esasen irilik olarak biraz tavuğa benzerler. Boyları 45 cm kadardır ve oldukça tombul ve besili görülürler. Ağırlıkları 1.5 ile 4.5 kilo arası değişir. Dişileri ise, erkeklerinden daha gürbüz olur.

Dişilerin bir diğer şaşırtıcı yönü ise; yumurtlamalarıdır. Bir dişi kivi kuşunun yumurtasının büyüklüğü, kendi gövdesine kıyasla o kadar iridir ki; bu durum bir tavuğun devekuşu yumurtası yumurtlamasına benzetilebilir.
Kivi kuşları, uçamazlar ama çok hızlı koşabilirler. Hatta o kadar hızlı koşabilirler ki, doğal ortamlarında herhangi bir kivi kuşunu görmeyi başarabilmek çok zordur.

Diğer kuşlardan çok farklı bir vücutları ve organizmaları vardır. Uçmaya elverişli olmadıkları için, diğer kuşların aksine gövdeleri uçmalarını sağlayacak aerodinamik bir tasarım yerine hızlı koşmaya elverişli bir tasarıma sahip. Kısa kanatlı, uzun bacaklı, daha tüylü ve ağır yapılarıyla yerde çok hızlı hareket edebilirler. Kemik yapıları da uçmaya elverişli içi boş hafif kemikler yerine yer basıncını kaldırabilecek nispeten ağır kemiklerden oluşur.

Kivi kuşunu özel kılan bir diğer yönü ise; koku duyusudur. Kuşlarda genelde çok güçlü koku duyuları bulunmaz. Bunun sebebi, karınlarını genelde avlanarak doyurmalarıdır. Bu nedenle, bir çok kuş türünün çok keskin görüşü olur; çünkü avlanmak için ihtiyaçları olan iyi bir görüş özelliğidir. Ancak kivi kuşları karınlarını avlanarak doyurmadıklarından iyi bir görüşe ihtiyaçları yoktur. Genellikle geceleri yiyecek bulmaya çıktıklarından, etrafın karanlık olduğu saatlerde görmenin kuşa avlanma esnasında pek bir faydası olmayacaktır. Onların ihtiyacı olan, toprağın altındaki böcekleri rahatlıkla kazıp çıkarmalarına ve ağaç dibine düşen meyveleri hemen tespit etmelerine yardımcı olacak güçlü bir koku sistemidir.

Bu koku sistemi, son derece kompleks bir yapıya sahiptir. Tüm kuşlarda bulunan gaga yerine, kivi kuşunun uzun bir hortumu andıran çok hassas bir burnu bulunur.  Bu burunun tasarımı çok özeldir. Vücudunun üçte biri uzunlukta olan burnunun ucunda burun delikleri bulunur. Bu burun delikleri en hassas şekilde civardaki tüm böcek ve meyve kokularını kuşun çok hızlı bir şekilde algılamasını sağlar.

Dünya'nın en sevimli kuşlarından biri olan kivi kuşları, Rabbimiz'in Yaratma Sanatı'nın ne kadar zengin olduğunun en güzel tecellilerinden biridir.
http://bilimkosesi.blogspot.com.tr/2012/05/dunyanin-en-ilginc-kuslarindan-biri.html