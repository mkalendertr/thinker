Ordu'da şehrin parklarına IP kamera sistemi konularak 24 saat güvenli hale getirildi.

Belediye Parkları Gözetliyor, System.String[]
Ordu'da şehrin parklarına IP kamera sistemi konularak 24 saat güvenli hale getirildi.Altınordu Belediyesi, vatandaşların huzur içinde parklardan yararlanmalarını sağlamak amacı ile ilçenin en büyük parklarını güvenlik kameraları ile takip ediyor.  Altınordu Belediyesi Bilgi İşlem Müdürlüğü ekipleri tarafından şehrin en büyük parkları IP kamera sistemi ile 24 saat kayıt altına alınıyor. Vatandaşların daha güvenli bir ortamda vakit geçirmesi ve gelebilecek olumsuz olayların önlenmesi aşamasında büyük katkı sağlayacak kameralar, fiberoptik altyapı ile Park Bahçeler ve  Zabıta Müdürlüğü ekipleri tarafından 24 saat takip ediliyor. Zaman zaman baş gösteren şikayet konularına anında müdahale olanağı verecek olan IP kamera sistemi, geriye dönük 1 aylık kayıtlar da alacak.Can ve mal güvenliği açısından kameralı denetimi park ve bahçelerde uygulamaya aldıklarını belirten Altınordu Belediye Başkanı  Engin Tekintaş, "Çocuklarımızın sağlıklı ve güvenli şartlarda gelişimini önemsiyoruz ve çalışmalarımızı bu doğrultuda sürdürüyoruz. İlk etapta ilçemizde yeni kurulan büyük parklarımız 7 gün 24 saat kamera sistemi ile izleniyor. Kayıt altına alınan bu görüntüleri istenildiği taktirde geriye dönük 1 aylık kayıt alabiliyoruz. Parklarımıza kurduğumuz bu sistem ile çocuklarımız hoşça vakit geçirirken, ebeveynlerin de içi daha rahat olacak. Bunun dışında park içinde bulunan malzemelere zarar verilmesi durumunda yine kameralar yardımı ile tespit edebileceğiz. Yaptığımız bu çalışmaların temelini halkımızın huzur ve güvenliği oluşturmaktadır" diye konuştu. - ORDU
http://www.sondakika.com/haber/haber-belediye-parklari-gozetliyor-7930872/