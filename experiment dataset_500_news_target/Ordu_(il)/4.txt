Ordu'da şehrin bir çok noktasında bulunan baz istasyonları tehlike saçıyor.
Oksijenin yurdu olarak bilinen Ordu'da daha rahat bir nefes almak ve daha sağlıklı bir yaşam sürmek istediklerini belirten vatandaşlar, insan hayatını hiçe sayan baz istasyonu tehlike- sinin önüne geçilmesini istiyor.
Ordu'da şehrin bir çok noktasında bulunan baz istasyonları tehlike saçıyor. Özellikle kış aylarında oluşan hava kirliliğiyle dikkat çeken Ordu'da insan sağlığını tehdit eden nedenlerin başında gelenlerin biriside şehrin muhtelif yerlerine kurulmuş olan baz istasyonları.
Şehrin birçok yerinde görmeye alışık olduğumuz baz istasyonları insan sağlığını tehdit etmeye devam ederken bu konuda kent yöneticileri herhangi bir girişimde bulunmuyor.

Yargıtay tarafından alınan son kararlara ve ''Baz istasyonlarının yerleşim alanlarının dışında kurulması'' hakkında çıkan yasaya aldırmadan Ordu'nun en işlek yerlerindeki baz istasyonları vatandaşın sağlığını tehdit ediyor.  
Cep telefonu istasyonu kurulacağı yerlerin, insanların mağduriyetini önleyecek şekilde yerleşim alanlarının dışında belirlenmesi ve planlanması gerekirken, bu konuda herhangi bir çalışma başlatılmaması, aksine baz istasyonlarının kurulmaya devam edil- mesi vatandaşların da tepkisine yol açıyor.
İmar Kanunu'na göre, yerleşim yerleri ile bu yerlerdeki yapılaşmaların, plan, fen, sağlık ve çevre şartlarına uygun teşekkülünü sağlamak amacıyla düzenlenmesine rağmen bu kanunun Ordu'da uygulanmaması ve Belediye Kanunu'nun 14.maddesinde belediyelerin görevleri arasında "Çevre ve çevre sağlığını korumak'' ibaresinin yer almasına rağmen bu yasanın yok sayılması halkın dikkatini çekiyor. Ayrıca Yargıtay 4. Hukuk Dairesi, 2009 tarihli son kararında 'Kişi, çevre ve bitkilere zarar verdiği, bu nitelikteki bir istasyonun halen bulunduğu yerde kullanılmasının sakıncalı bulunduğu, bunun daha uygun ve yerleşim yerlerinden daha uzakta kurulması gerekir.” diyerek, hukuken tüm şehir merkezlerini bağlayan bir yargı kararına imza atmasına rağmen Ordu'nun bu sorundan ne zaman kurtulacağı ise merak konusu.

http://orduvizyon52.com/haber/baz-istasyonlari-kaldirilsin-1700.html