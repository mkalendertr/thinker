Ordu'da şehrin göbeğinde 2 bin 500 yıllık mağara bulundu
Ordu'nun Altınordu ilçesinde, şehrin göbeğinde 2 bin 500 yıllık mağara bulundu.
   
Yaklaşık 200 yıllık bir yerleşim ve şehirleşme tarihine sahip olan Ordu'nun il merkezi konumundaki Altınordu şehrinde Taşbaşı Mahallesi'ndeki kilise civarında bulunan mağaranın sırrı çözülmeye çalışılıyor. Yapılan keşifte 2 bin 500 yıllık geçmişe sahip olduğu anlaşılan mağaranın 40 metre uzunluğa ve 1.5 m genişliğe sahip olduğunu belirlendi. Zemini taş döşeme olan ve ilerleyen kısımları doğal kireç oluşumuyla kapanan mağaranın insan eliyle yapıldığı ve antik dönemde kaçış yolu olarak kullanıldığı tahmin ediliyor.

Altınordu ilçesine 5 km uzaklıkta bulunan tarihi Kurul Kalesi'nin de 2 bin 500 yıllık tarihe sahip olduğu ortaya çıkmıştı. Aynı şehir merkezinde bulunan mağara gibi bir kaçış dehlizine sahip olan tarihi Kurul Kalesi'nde yapılan arkeolojik kazılarda yakın zamanda Kibele Heykeli bulunmuştu. Bulunan mağaranın antik dönemde Pers İmparatorluğu'nun Amasya merkezli eyaletin kralı 6. Mithridat dönemine ait olduğu ifade ediliyor.

Fatih Sultan Mehmet'in Doğu Karadeniz'i Osmanlı topraklarına katmasının ardından bugünkü Eskipazar civarında yerleşimin bulunduğu Altınordu şehri 1840'lı yıllardan sonra kurulmaya başlandı. Aynı dönemde Taşbaşı Mahallesi'nde Rum vatandaşlar yerleştirildi. Mahalleye yerleşen Rumlar burada ibadet amacıyla bir kilise ve yanına Rum okulu inşa etti. Bulunan mağara ise Rumların yerleşik olduğu alanda yer alıyor.
http://www.sondakikaturk.com.tr/kultur-sanat/ordu-da-sehrin-gobeginde-2-bin-500-yillik-magara-bulundu-h15228.html