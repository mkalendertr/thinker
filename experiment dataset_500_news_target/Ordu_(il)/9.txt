Ordu'da HDP'ye Saldırı07 Mart 2014
 Ana Sayfa » Genel Haberler » Ordu'da HDP'ye Saldırı
Karadeniz turu kapsamında seçim faaliyetleri yürüten Halkların Demokratik Partisi'ne (HDP) Ordu'da saldırı yapıldı.HDP Eş Genel Başkanı Ertuğrul Kürkçü'nün de içinde bulunduğu araç bir grubun saldırısına uğradı. Grup, Ertuğrul Kürkçü'nün yanında bulunan HDP Eş Genel Başkan Yardımcısı Saruhan Oruç'a da saldırdı.


Ordu'da seçim çalışmaları yürüttüğü sırada bir  grubun saldırı girişiminde bulunduğu HDP Eş Genel Başkanı Ertuğrul Kürkçü ve beraberindekiler, provokasyonun önüne geçmek için EMEP İl binasının içerisine girerek, grubun polis tarafından dağıtılmasını bekledi. “Ordu Kürkçü'ye mezar olacak” sloganları ile bina etrafında toplanan grubu polis ekipleri müdahalede bulundu.

Ertuğrul Kürkçü ve beraberindeki partililer, kentteki diğer programlarını iptal etti. İl binasında bir süre kalındıktan sonra Kürkçü, yanında bulunan bazı partililer ile birlikte il binasının önünde bulunan araca binerek ayrıldı.

Binanın önünden ayrıldıktan kısa bir süre sonra sıkışık trafiğe takılan Kürkçü'nün içinde bulunduğu araç bölgeden uzaklaştırılmayan grubun saldırısına maruz kaldı. Aracın kapısını açan saldırganlar, Kürkçü'nün yanında oturan Genel Başkan Yardımcısı Saruhan Uluç‘a saldırdı. Uluç'u darp etti. HDP Eş Genel Başkanı Kürkçü ve beraberindekileri taşıyan araç, ancak önünün açılması ile birlikte hızla bölgeden uzaklaşabildi.
http://www.bloghaber.net/orduda-hdpye-saldiri.html