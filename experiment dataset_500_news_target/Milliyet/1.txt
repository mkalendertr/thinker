Türk ulusuyla Kürt milliyetini eşit, eşdeğerde gördüremezsiniz sözleri nedeniyle partisinin Adıyaman Milletvekili Salih Fırat'ın istifa etmesine neden olan İzmir Milletvekili Birgül Ayman Güler, kendisinin de Boşnak kökenli bir vatandaş olduğunu belirterek, 'Babamın memleketi olan Yugoslavya gibi olmasını istemiyorum memleketimin' sözleriyle kendini savundu.

Güler, Meclis'te düzenlediği basın toplantısında, Başbakan Recep Tayyip Erdoğan'ın, Marmara Üniversitesi'nin açılışında, kendisine yönelik olarak, Parlamentoda bir milletvekili, sanıyorum kariyeri de var, ulus ile millet kavramını birbirine karıştırıyor dediğini anımsattı. Başbakan Erdoğan'ın fahri, kendisinin akademik doktor olduğunu belirten Güler, Doktoralar arası tartışmaya dönüştü. Ama öyle görünüyor ki fahri doktorlar, akademik doktorları çok kolay aşağılayabiliyorlar dedi.

Erdoğan'ın, ulus ile milletin aynı şey olduğunu söylediğini ifade eden Güler, aslında bunların kavram olarak farklı anlam ifade ettiğini belirtti. Osmanlı'da ulus olmadığını, ancak millet olduğunu anlatan Güler, Osmanlı'da din esaslı topluluklara, millet denir. Ayrıca ben, ulus ve millet demedim. Ulus ve milliyetlerden söz ettim. Ulus, yeni zamanların kavramıdır, milliyet eski toplumlardan günümüze gelir. Ulus, aralarında biyolojik ve dinsel hiçbir bağ olmadan çeşitli etnik toplulukların bir aradalığıdır. Buna karşılık milliyet soy, boy ve din bağlarına dayanan insan topluluğudur diye konuştu.
http://www.hurriyet.com.tr/gundem/22448947.asp