KÜRT SORUNU tartışmalarında CHP içindeki ulusalcı kanadın hedefe koyduğu isimlerin başında gelen CHP Genel Başkan Yardımcısı Sezgin Tanrıkulu, İzmir Milletvekili Birgül Ayman Güler'in Türk ulusuyla Kürt milliyetini eşit, eşdeğerde gördüremezsiniz sözlerine Önceki günkü TBMM görüşmelerinde, ifade edilen sözler kabul edilebilir değildir. Bu kabul edilemezlik hem insani, hem siyasi hem sosyal açılardan geçerlidir diyerek tepki gösterdi.


Tanrıkulu, Hepimiz eşitiz adını verdiği sürece ilişkin tavrını ortaya koyduğu açıklamasında, Ben bu kabul edilemezliğin sadece siyasi boyutunu ele alacağım. Türk ulusu ile Kürt milliyeti eşit olamaz. Bu cümle zaten kendi içinde sorunludur. Niye biri ulus niye biri milliyet? Ulus ile milliyet arasında fark nedir? Türk Dil Kurumu sözlüğünü açıp baktığımızda; ulus, milliyet kavramının, milliyet de ulus kavramının karşılıklarıdır. İki sözcüğün yalnızca etimolojik kökenleri farklıdır; biri Arapça ve diğeri Türkçe'dir. Fakat anlamlar aynıdır dedi. Tanrıkulu'nun açıklaması özetle şöyle:  


TDK sözlüğüne, açıp baktığımızda, milliyetin karşılığı; Millete özgü olma veya milli olma durumu, ulusallık yazmaktadır. Ulusun karşılığındaysa, Millet. Biri diğerinden farksızdır. Türkler ve Kürtler de; tıpkı millet ve ulus kavramları gibi biri diğerinden ayrı, fark ve anlam taşımamaktır. Ne ulus, milleti kapsar veya üstündür; ne de tersi… Ne Kürtler, Türklere üstündür veya biri diğerini kapsar; ne de tersi. 
http://www.hurriyet.com.tr/gundem/22442598.asp