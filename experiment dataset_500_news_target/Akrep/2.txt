Damda uyurken akrep soktu, öldü.
BATMAN'da, aşırı sıcak nedeniyle gece evinin damında uyuyan 80 yaşındaki Osman Tekin, akrep sokması sonucu yaşamını yitirdi.

Merkeze bağlı Güvercin Köyü'nde oturan Osman Tekin, dün gece aşırı sıcak nedeniyle içinde duramadığı evinin damına serdiği yatakta uyudu. Uyuduğu sırada Tekin'in sağ kolunu akrep soktu. Tekin, fenalaşınca ailesi tarafından Bölge Devlet Hastanesi'ne kaldırıldı. İlk tedavisinin ardından Diyarbakır'a sevkedilmek istenen Tekin, yolda yaşamını yitirdi.

Güvercin Köyü'nde oturan Batman İl Genel Meclisi üyesi DTP'li Medeni Alioğlu, son bir haftada köyde 8 kişiyi akrep soktuğunu söyledi. İlaçlamanın yapılmaması ve aşırı sıcaklarla birlikte akreplerin bu yıl çoğaldığını öne süren Alioğlu, İlaçlamanın yapılması için İl Tarım ve Sağlık Müdürlüğü'ne başvurduk. 

Kimse başvurularımızı değerlendirmeye almadı. Bu yıl akrep sayısında ciddi artış oldu. Kerpiç evlerle damlarda artık akrep nöbeti tutuluyor. Köyde akreplerle baş etmemiz mümkün değil. İlaçlama çalışmalarına ağırlık verilmesini istiyoruz. Akrepler yüzünden neredeyse köyü terk edecek hale geldik dedi.
http://www.hurriyet.com.tr/gundem/12233471.asp