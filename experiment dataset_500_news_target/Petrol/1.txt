Türkiye'nin petrol ithalatı, fiyatların gerilemesine bağlı olarak ciddi artış gösterdi. Petrolün varil fiyatının ortalama 47,9 dolara gerilediği ocak ayında, son 7 yılın aynı dönemindeki en yüksek ithalat artışı gerçekleşti.

Hazine Müsteşarlığı verilerine göre, petrolün varil fiyatı ocak ayında 47,9 dolar oldu. Bu, Mart 2009'daki 43,7 dolarlık varil fiyatından bu yana en düşük seviye olarak gerçekleşti.

Türkiye'nin petrol ithalatı, ocakta bir önceki aya göre yüzde 7,8 artarak 1 milyar 599 milyon tona ulaştı. Petrol ithalatındaki artış geçen yılın aynı ayına göre yüzde 27,8'i buldu.

Petrol ithalatında ocak ayı gerçekleşmeleri kıyaslandığında son 7 yılın en yüksek artışı gerçekleşti.

Petrol ithalatı önceki yılın aynı dönemiyle kıyaslandığında Ocak 2008'de yüzde 28,1 artarken, Ocak 2009'da yüzde 40,4, Ocak 2010'da yüzde 4,1 geriledi. Ocak 2011'de petrol ithalatında yüzde 21,8 artış olurken, 2012'nin aynı ayında petrol ithalatında yüzde 9,1, 2013'te yüzde 11,2 gerileme yaşandı. Geçen yılın ocak ayında petrol ithalatında bir önceki yılın aynı ayına göre yüzde 1,6 artış oldu.
http://www.hurriyet.com.tr/ekonomi/28368862.asp