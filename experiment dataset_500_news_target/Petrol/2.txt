PKK'nın silah bırakma çağrısının yankıları sürerken, Enerji Bakanı Yıldız'dan çarpıcı açıklama geldi. Yıldız, Türkiye'nin Kandil dağı eteklerinde petrol arayacağını söyledi. Kandil'deki sahalar, Türkiye'nin Bölgesel Kürt Yönetimi ile 2013 yılında yaptığı sözleşmeler sonucu aldığı 6 sahadan, 2'si. Bir petrol şirketi temsilcisi Türkiye'nin söz konusu alanlarda petrol bulması şansının yüzde 75 olduğunu söyledi.

28 ŞUBAT'ta yapılan açıklamayla çözüm sürecinde önemli bir dönüm noktasına gelindiği bugünlerde, Enerji Bakanı Taner Yıldız'dan gelen açıklama dikkat çekti. Yıldız, merkezi Bağdat yönetimi ile yapılan anlaşmalar ve Kuzey Irak ile  imzalanan sözleşmeler çerçevesinde Türkiye'nin Kandil Dağı eteklerinde blokları bulunduğunu ve Hindırın ile Çoman sahalarında petrol arayacağını belirtti. Enerji Bakanı Taner Yıldız'ın sözünü ettiği Hindırın ve Çoman sahaları, Türkiye'nin  yaklaşık iki yıl önce Irak Kürdistan Bölgesel Yönetimi (IKBY) ile imzaladığı üretim paylaşım anlaşmaları (PSC) arasında yer alıyor. Enerji Bakanlığı yetkilileri, Turkish Energy Company'nin (TEC), IKBY ile 2013 yılında yaptığı sözleşmeler sonucu altı saha aldığını, Çoman ve Hindırın sahalarıın da bunlar arasında yer aldığını vurguluyor. Bölgedeki petrol bulma oranının ise yüzde 75'ler civarında olduğu ifade ediliyor.
http://www.hurriyet.com.tr/ekonomi/28343344.asp