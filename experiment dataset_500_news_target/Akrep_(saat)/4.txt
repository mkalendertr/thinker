Akrep ve Yelkovan neden sağa döner?Dünya'nın bir ülkesi hariç her yerinde saatler sağa doğru döner. Peki hangi ülke o? Akrep ve yelkovan neden sağa döner? İlk olarak eski Mısırlılar, güneşin her gün düzenli bir hareketle doğup, belirli zamanlarda gökyüzünün aynı noktalarında bulunup battığını gözlemlediler ve bunun bir günü zaman parçalarına ayırmada kullanılabileceğini keşfettiler.Hürriyet Haber20 Şubat 2015 - 10:14:07Akrep ve Yelkovan neden sağa döner

Böylece güneşin bu hareketinden yararlanarak ilk güneş saatini yaptılar. Bu saat, meydanlık bir yere yüksek bir taş koymak ve güneşin hareketi sırasında, bu taşın gölgesini takip etmekten ibaretti.

Mısır, konumu itibari ile kuzey yarım kürede fakat ekvatora da yakın bir ülke olduğundan, güneş doğduğunda, gölge hemen tam batıda oluşuyor, güneş yükseldikçe gölge kuzeye, yani sağa doğru hareket ederek, güneş batışında doğu yönüne ulaşıyordu. Yani gölge bugünkü tüm saatlerin akrep ve yelkovanında oldu­ğu gibi soldan sağa doğru dönüyordu.

Daha sonraları, pendulumlu, pilli saatlerde de yön değişmedi, hatta sağa doğru dönüşler 'Saat yönüne dönüş' diye adlandırılır oldu.

Akrep ve Yelkovan neden sağa döner

Avustralya gibi ekvatorun güneyindeki ülkelerde, güneş doğarken taşın gölgesi güneye düşer ve güneş yükseldikçe sola doğru dönüş yapar. İlk saat orada keşfedilseydi, bugün akrep ve yelkovan ters yönde dönüyor olabilirdi.

BOLİVYA'DA SAATLER SAĞDAN SOLA DÖNÜYOR

Akrep ve Yelkovan neden sağa döner

Bolivya için artık saatler soldan sağa değil, sağdan sola doğru hareket ediyor. Değişiklik, başkent La Paz'daki parlamentonun tepesindeki saat kulesinde yapıldı. Evo Morales'in talimatı doğrultusunda geçilen yeni uygulamada bundan böyle saatlerdeki akrep ve yelkovan, bilinenin tersi yönde hareket ediyor.

Dışişleri Bakanı David Choquehuanca, saat reformunun ‘Sömürgecilikten kurtulan halkın açık ifadesi'ni simgelediğini söylemişti. Bolivyalıların yerli ve güneyli kimliğini yansıttığı belirtilen saat için Başkan Yardımcısı Alvaro Garcia dünyada eşi benzezi görülmemiş bir şeye imza atmıştı.
http://www.hurriyet.com.tr/akrep-ve-yelkovan-neden-saga-doner-28251059