NBA'in yeni sponsoru Nike
Amerikan Ulusal Basketbol Ligi (NBA) ve NIKE arasında gerçekleşen anlaşmayla sekiz seneliğine NBA'in resmi spor giyim tedarikçisi Nike oldu. Nike'ın tüm saha içi forma tasarımlarında logosu görünen ilk giysi partneri olacak.
Amerikan Ulusal Basketbol Ligi ve NIKE arasında gerçekleşen ve sekiz yılı kapsayan küresel satın alma pazarlama ortaklığı anlaşması kapsamında NIKE, 2017-18 NBA sezonunda resmi saha içi giysi tedarikçisi oldu. Nike, NBA, WNBA ve NBA D-League'in özel forma ve giysi tedarikçisi olacak.
NBA Başkanı Adam Silver yaptığı açıklamada Nike ile yaptığımız bu anlaşma bize küresel pazarlama açısından yeni bir hava katacak. Bizim saha içi forma ve giysi tedarikçimiz olarak forma ve saha içi ürünlerini tasarlarken kullanacağı en son teknolojiyle Nike, oyunumuzu dünya çapında büyütme çalışmalarımızda etkili olacak ifadelerini kullandı.
Nike Başkanı ve CEO'su Mark Parker, Küresel ağımızın, inovasyon ve yaratıcılığımızın gücüyle NBA ile işbirliği yapmaktan ve sadece Nike'ın başarabileceği şekilde oyunu geliştirmekten heyecan duyuyoruz dedi. NIKE, Jordan ve Converse ile dünya üzerindeki en etkili üç markaya sahip olduklarını söyleyen Parker, oyunun küresel anlamda büyümesi ve bu işbirliğinin hem NBA hem de Nike için başarılı bir stratejiye dönüşmesi için sabırsızlandıklarını belirtti. 
http://www.marketingturkiye.com.tr/haber/nbain-yeni-sponsoru-nike