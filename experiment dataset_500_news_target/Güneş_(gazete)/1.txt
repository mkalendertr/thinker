Güneş bir ulusal gazetedir. 12 Eylül Darbesi'nin ardından, 19 Şubat 1982'de yayına başlayan, İstanbul'da yayımlanan günlük gazete. İlk genel yayın müdürü Güneri Cıvaoğlu'du. İlk dönem yazarları ise Oktay Ekşi, Güneri Cıvaoğlu, Çetin Altan, Ahmet Tezcan, İsmail Cem, Refik Erduran, Umur Talu, Nazlı Eray, Ahmet Altan, Üstün Akmen, Yalçın Pekşen, İrfan Ülkü, Ardan Zentürk, Cüneyt Arcayürek, Hasan Pulur, Orhan Duru, Tahir Kutsi Makal, Kamuran Gürün, Mehmet Barlas ve Ayfer Tunç'dur. Erdil Yaşaroğlu'nun karikatürleri de gazetede yayımlanmıştır.

1983 yılında Trabzonspor eski başkanı Mehmet Ali Yılmaz ve 1989 yılında Asil Nadir tarafından satın alındı. 6 Mart 1992'de mali kriz nedeniyle kapatılmış ve 1996 yılında Ilıcak ailesi tarafından satın alınmıştır. 4 Şubat 1997'de tekrar yayına başlamıştır. Bir kaç ay sonra Çukurova Holding tarafından satın almıştır. Mayıs 2013'ten sonra bir süre TMSF tarafından el koymuştur.

21 Kasım 2013 tarihinde Çukurova Holding Yönetimi ve Sancak Grubu arasındaki görüşmeler anlaşmayla sonuçlanmış olup Güneş Gazetesi ve bağlı olduğu Turkmedya, Sancak Grubu'na satılmıştır. Sancak Grubu'nun gazeteyi satın almasının ardından 19 yıl boyunca Genel Yayın Yönetmeni olarak görev yapan Murat Büyükçelebi[1] ile yollar ayrılmış; yerine Murat Kelkitlioğlu göreve getirilmiştir.
http://tr.wikipedia.org/wiki/G%C3%BCne%C5%9F_(gazete)