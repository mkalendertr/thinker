İsveçli Bakan'a Reklamlı Cevap
19 Ağustos 2016 Cuma 12:17
İsveç Dışişleri Bakanı Margot Wallström'ün attığı "Türkiye 15 yaşındaki küçük kızlara tecavüze izin veriyor" tweetine, Güneş gazetesinin reklamıyla cevap verildi.

İsveçli Bakan'a Reklamlı Cevap
İsveç Dışişleri Bakanı Margot Wallström'ün attığı tweete reklam panosuyla cevap verildi. Atatürk Havalimanı Dış Hatlar Terminali'nde bulunan iki reklam panosuna Güneş gazetesi tarafından "Seyahat uyarısı: İsveç'in dünyada tecavüz oranı en yüksek ülke olduğunu biliyor musunuz?" yazısı konuldu.

İLK TEPKİ GÜNEŞ GAZETESİNDEN GELDİ

Türkiye'ye "15 yaşındaki küçük kızlara tecavüze izin veriyor" karalaması yapan İsveç'e reklamlı cevap verildi. İsveç Dışişleri Bakanı Margot Wallström'ün attığı tweette, "Türkiye'nin 15 yaşın altındaki çocukların cinsel ilişkiye girmesine izin vermesine dair kararı iptal edilmeli.



Çocukların şiddet ve cinsel istismara karşı daha az değil, daha fazla korunmaları lazım" demesinin ardından ilk tepki Güneş gazetesinden geldi.



TECAVÜZ ORANI EN YÜKSEK ÜLKE: İSVEÇ

Atatürk Havalimanı Dış Hatlar Terminali arındırılmış salonda bulunan iki reklam panosuna "Seyahat uyarısı: İsveç'in dünyada tecavüz oranı en yüksek ülke olduğunu biliyor musunuz?" yazısı konuldu. Dün akşam konulan iki reklam, yolcuların yoğun olarak geçtiği noktalara konuldu.



TÜRK YOLCULAR REKLAMDAM MEMNUN

Güneş Gazetesi'nin reklamlara ne kadar ücret ödediği bilinmezken, reklam Türk yolcuların memnuniyetini kazandı.
http://www.haberler.com/isvecli-bakana-reklamli-cevap-8711610-haberi/