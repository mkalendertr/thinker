Hükümete yakın Güneş Gazetesi'ne reklam ambargosu26.8.2016 - 12:07
Ethem Sancak'a ambargo
Ethem Sancak'ın sahibi olduğu Güneş gazetesi, bugün açılışı yapılacak olan Yavuz Sultan Selim Köprüsü'nü 10 yıl süreyle işletecek İÇTAŞ şirketinin ilan vermemesine tepki gösterdi.
Gazetenin birinci sayfasından verilen “Bu neyin ambargosu İbrahim bey?” başlıklı haberde, “Türkiye'nin milli ve yerli gazetesi Güneş'e, tüm medya organlarına verdiği ilanı vermeyip açılışa davet etmeyerek akıl almaz bir ambargoya imza attı” ifadeleri yer aldı.
Güneş'in haberinde, “Türkiye'nin dev projelerinin gündeme gelmesinde aktif rol alan Güneş Gazetesi Yavuz Sultan Selim Köprüsü'nü de defalarca sayfalarında manşete taşımış, medya desteği vermişti. Ancak, projenin yüklenici firması IC İbrahim Çeçen Holding, neredeyse tüm gazetelere köprünün açılışına dair ilan verirken, Güneş'i kapsam dışında tuttu” denildi.
PATRONDAN TALİMAT
“Şirketin anlaşılamayan tutumuyla ilgili herhangi bir açıklama yapılmazken, bu durum akıllarda soru işaretine neden oldu. Uluslararası alanda yabancı ortaklarla işbirliği yapan şirketin, Güneş Gazetesi'nin tüm dünyada ses getiren, İsveç'e tokat niteliğindeki ilanı sebebiyle Güneş Gazetesi'ne ilan vermediği kuşkusuna neden oldu” denilen haber şöyle devam etti:  
“Şirket ortaklarından Fırat Çeçen'in akıl almaz talimatı, bu davranışın kasti olduğunu kanıtlar nitelikte. Fırat Çeçen'in, Yavuz Sultan Selim Köprüsü'nü her fırsatta gündeme getiren Güneş Gazetesi için ambargo kararını bizzat verdiği ve ‘Güneş Gazetesi'ne ilan verilmeyecek' şeklinde elemanlarına direktif gönderdiği ortaya çıktı.”
NE OLMUŞTU? 
İsveç Dışişleri Bakanı Margot Wallström, sosyal medya hesabından yaptığı açıklamada Türkiye'de 15 yaşından küçük çocuklara tecavüzün cezasız kaldığını söylemişti. Dışişleri Bakanı Mevlüt Çavuşoğlu sosyal medya hesabından sert bir cevap vermiş ve Wallström'ün Türkiye'ye yönelik suçlamasının gerçeği yansıtmadığını belirtmişti. Güneş Gazetesi de, yaptığı bir haberle İsveç'in Dünya'da en fazla taciz vakalarının yaşandığı ülke olduğunu gündeme getirmişti. Daha sonra Atatürk Havalimanı Dış Hatlar Terminali'ne Güneş Gazetesi tarafından ilan verilmiş, üzerinde “Seyahat uyarısı! İsveç'in Dünyada en çok taciz olaylarının yaşandığı yer olduğunu biliyor musunuz?” ifadeleri yer almıştı. Türkiye'deki İsveç Konsolosluğu devreye girerek ilanı kaldırtmak istemiş, ancak tüm girişimleri sonuçsuz kalmıştı.
İşte bugünkü Güneş gazetesi: 
http://www.habervitrini.com/gundem/hukumete-yakin-gunes-gazetesine-reklam-ambargosu-857848