Samanyolu TV'de Ayna programının yapımcısı Saim Orhan, Başbakan Erdoğan'ın büyükelçilere örgütü dünyaya anlatın sözlerine tepki gösterdi. Zaman zaman programda duygulanan Saim Orhan'ın bir öğretmenle yaşadığı diyalog, sosyal medyada da paylaşım rekorları kırdı.

Hükümet ile cemaat arasındaki savaş giderek sertleşiyor! Erdoğan'ın paralel devlet uyarısı ve Başbakan Yardımcısı Bülent Arınç'ın sözleri, tartışmaları giderek alevlendirirken Cemaat ise yayın organlarıyla dünyanın çeşitli ülkelerinde kurulmuş okulları anlatıyor.

MODERN EVLİYA ÇELEBİ OKULLARI ANLATTI

Samanyolu TV'de yayınlanan Ayna programının yapımcısı Saim Orhan, cemaate ait okulları anlattı. Sosyal medyada da paylaşım rekorları kıran videoda Orhan, Erdoğan'ın Haşhaşiler benzetmesinin, bu okullarda görev yapan Anadolu insanını derinden yaraladığını anlattı. 

DÖNMEYE DEĞİL ÖLMEYE GELDİK

Elektriğin olmadığı, suyun akmadığı ülkelerde binbir zorluklarla görev yapan öğretmenlerin, bu ülkelerde yaşadığı zorlukları anlatan Orhan, bir öğretmenin kendine söylediği sözleri aktarırken duygulu anlar yaşadı. Orhan, siz bu arkadaşları kime şikayet ediyorsunuz diyerek, kimsenin bu sözlere inanmayacağını söyledi.
http://www.internethaber.com/ayna--636185h.htm?interstitial=true