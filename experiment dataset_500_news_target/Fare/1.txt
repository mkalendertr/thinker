Kanada'nın Alberta eyaletinde insanlar, son iki yıldır baş gösteren iri fare istilası nedeniyle zor günler geçiriyor.

Ülkenin 4,5 milyon nüfuslu Alberta eyaletinde fare istilası nedeniyle acil yardım hattı oluşturuldu.

Alberta Eyalet Tarım Bakanlığı ile yerel yönetimlerce verilen mücadeleye destek için, bir de acil yardım hattı kuruldu.

Bakanlık uzmanlarından Phill Merrill, yaptığı açıklamada, 2012 yılından itibaren başlayan ve hızla çoğalan farelerin evlerde evcil hayvan olarak beslenmesine yasak getirildiğini belirtti.

Kurdukları 310-RATS (7287) numaralı acil yardım telefon hattı ile halkın sorunu en doğru merciye iletmesine imkan sağladıklarını kaydeden Merrill, farelerin çoğalmasına paralel bazı bulaşıcı hastalıkların arttığını, ekili alanlardaki zararlarda yükseliş olduğunu ifade etti.

Alberta Tarım Bakanlığı, ABD sınırının güneyindeki Lloydminster kentinden Saskatchewan eyalet sınırına kadar olan 29 kilometre çapındaki alanı fare kontrol bölgesi olarak ilan etti.

Uzmanlar, Norveç sıçanı diye bilinen iri farelerin, bölgedeki en yırtıcı ve zararlı tür olduğunu belirtirken, halka bu hayvanları gördüklerinde derhal acil yardım hattını aramalarını öneriyor. 4,5 milyon nüfuslu eyalet genelinde oluşturulan ekipler ve tuzaklarla da farelerle mücadele edilmeye çalışılıyor.
http://www.hurriyet.com.tr/dunya/28012856.asp