Fareler Hangi Kokuya Gelmez? Fareler, insanların tükettikleri yiyeceklere ve yaşam alanlarına ortak oldukları gibi insanlara ve eşyalara da zarar verdiklerinden dolayı sevilmeyen hayvan türlerinden biri olarak bilinmektedir. Farelerin koku alma duyusunun kapasitesi bir insanın milyon kat daha fazlasıdır. Bir fare kilometrelerce uzaklıktan bile sevdiği bir yiyeceğin kokusunu alabilir. Gıda bulmak amacıyla sevdiği kokuları takip eden fareler yaşam alanlarımızda kablolara, mobilyalara ve otomobillerin elektrik aksamlarına zarar verebilirler. Farelerin zararları bununla sınırlı kalmaz. Bazı ciddi hastalıkları da taşıdıklarından dolayı, insan sağlığı için önemli bir tehdit unsuru olabilirler. Bu sebepleri göz önünde bulundurursak farelerden mümkün olduğunca çabuk kurtulmak önemlidir. Gıda ambarları, ekmek fabrikaları, un fabrikaları, ekili tarlalar ve evler farelerin yaygın olarak bulunduğu alanlar olarak öne çıksa da fareler yiyeceğin bulunduğu ve sığınabilecekleri her alanda var olabilir. Bu yüzden farelerin yoğun olarak bulunduğu alanlarda yaşayanlar ve çalışanlar için fare ile mücadelede kullanılan yöntemler büyük önem taşımaktadır. Fare ile mücadelede birçok metot kullanılsa da farelerin sevmediği kokular ile onları çevreden uzaklaştırmak, yeni keşfedilmiş etkili bir yöntem olarak öne çıkar. Fareleri koku ile uzaklaştırmak isteyen ev sahipleri fareleri kaçıran kokular hakkında araştırmalarını hızlandırarak farelerden bir an önce kurtulmayı amaçlamaktadır. Peki, fareler hangi kokudan kaçar? Fare neyin kokusuna gelmez? Farenin sevmediği kokular ile ilgili birçok farklı koku türü öne çıksa da farenin yiyecek kokusu dışındaki kokulara karşı mesafeli olduğu ortaya çıkar. Fareleri, onların sevmediği kokular ile kaçırmak isteyenlerin uyguladıkları yöntemler şunlardır: Naftalin: Daha çok güve öldürücü olarak kullanılan naftalin, keskin kokuya sahip olması nedeniyle fareleri kaçıran kokular arasında yer alır. Nane, Fesleğen, Karanfil, Kekik: Naftalinin yanı sıra nane, fesleğen, karanfil ve kekik gibi bitkilerin kokuları da farelerin hoşuna gitmez. Bu bitkiler, keskin kokuları sebebiyle farelerin sevmediği kokular arasında yer almaktadır. Soğan: Fareler hangi kokuyu sevmez sorusunun cevabı olarak uygulanabilecek bir diğer koku ile fare kaçırma yöntemi de soğandır. Soğan ve soğan kokusundan nefret ettiği söylenen farelerin soğanın olduğu yere uğramadığı bir gerçektir. Nane Yağı: Farenin sevmediği koku türlerinden biri de mentol içeren tıbbi nane yağıdır. Farelerin bulunduğu yerlere birkaç damla nane yağı damlatılması ya da bu alanların içine nane yağı katılmış suyla yıkanması, fareleri uzaklaştırmada çok faydalı olacaktır. Mazot: Otomobillerin kaputuna girerek elektrik aksamlarına da ciddi ölçüde zarar veren fareleri koku ile kaçırmada mazot kokusu kullanılabilir. Keskin kokuya sahip mazotun fareleri kaçırdığı görülmüştür. Kedi Kokusu: Tüm bunların yanı sıra farelerin en büyük düşmanı olarak bilinen kedilerin kokusunun da fareler tarafından itici bulunduğu ve farelerin kedi kokusunu sevmediği de fareleri koku yardımı ile kaçırmak için çeşitli yöntemleri deneyenler tarafından vurgulanmaktadır. Yukarıda saydığım ve fareleri koku ile kovmaya yarayan öneriler oldukça işe yararlar fakat fare istilası çok büyükse ve çevre şartları müsaitse tek başına bu yöntemleri kullanmak işe yaramaz. Mutlaka profesyonel bir fare ilaçlama firmasından destek almanız gerekir. Tekniktürk 46 yıllık tecrübesiyle fare mücadelesinde sorununuzu çözmek için vardır.

Kaynak : http://www.teknikturk.com.tr/TR/bilgi-merkezi/49/farelerin-sevmedigi-kokular-nelerdir
