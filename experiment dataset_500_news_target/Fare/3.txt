İstanbul Şişli'de bir ilköğretim okulunda sınıf öğretmeni olan Özgül Ö. (29) geçtiğimiz yıl okul aile birliği toplantısında kendisine Fare suratlı, yılan gözlü, yılan gözlerini oğlumun üzerinden çekeceksin, seni pişman edeceğim diyen 45 yaşındaki veli Neziha A.'dan şikâyetçi oldu. Hakkında Görev başındaki memura hakaret ve tehdit suçlarından İstanbul Asliye Ceza Mahkemesi'nde dava açılan Neziha A.'nın 4 yıla kadar hapsi isteniyor.

ÖĞRETMENİ TEHDİT ETTİ

Dava dosyasına göre; Özgül O., okul aile birliği toplantısına katılmak istedi. Daha önce oğluna kötü davrandığını ileri süren veli Neziha A. ile karşılaştı. İddiaya göre, Neziha A., Özgül Ö.'ye bakarak Fare suratlı dedi. Özgül Ö., Terbiyenizi takının diyerek Neziha A.'yı uyardı. Veli Yılan gözlü, haddini bil, yılan gözlerini oğlumun üzerinden çekeceksin yoksa seni pişman edeceğim diyerek öğretmeni tehdit etti.

Öğretmen, veliden şikâyetçi oldu. Hakkında Görev başındaki memura hakaret ve tehdit suçlarından dava açılan velinin 1 yıl 6 aydan 4 yıla kadar hapsi istendi. Müşteki öğretmen ise ifadesinde Bana Fare suratlı dedi. Terbiyenizi takının dedim ama kendisi hiddetlenerek bana Yılan gözlerini oğlumun üzerinden çekeceksin, seni pişman edeceğim diyerek üzerime yürüdü. Sanıktan şikayetçiyim. Uzlaşmak istemiyorum dedi. Mahkeme, tanıkların dinlenmesi için duruşmayı erteledi.
http://www.milliyet.com.tr/-fare-suratli-yilan-diyen-veliye-gundem-2140142/