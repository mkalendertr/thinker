ÇANAKKALE Savaşları'nın ilk şehitlerinin verildiği Seddülbahir Kalesi bakımsızlık nedeniyle yıkılmaya yüz tutarken, tarihi toplar otların arasında kaldı. Kalenin içi ise alemcilerin mekanı oldu. İngiltere'de ise geçtiğimiz günlerde Birinci Dünya Savaşı'nın başlamasının 100. yıldönümü için Londra Kulesi'nin çevresine 800 bin seramik gelincik yerleştirildi.

Çanakkale Savaşları'nın yaşandığı Gelibolu Yarımadası Tarihi Milli Parkı'ndaki Seddülbahir Köyü'nde, Osmanlı İmparatorluğu'nun 1'inci Dünya Savaşı'nda ilk şehitleri verdiği tarihi Seddülbahir Kalesi'nin bugünkü durumu yürek sızlatıyor. 3 Kasım 1914 tarihinde İngiliz ve Fransız savaş gemilerinin 16 dakikalık bombardımanına maruz kalan Seddülbahir Kalesi'nde 5 subay ve 81 erbaş, Çanakkale Savaşları'nın da ilk şehitleri olarak tarih sayfalarına yazıldı. 
http://www.hurriyet.com.tr/gundem/27527579.asp