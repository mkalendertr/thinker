Dün yapılan defileler arasında en çok dikkat çeken İngiliz tasarımcı Anya Hindmarch'ın podyum şovu oldu. Dev aynalarla kaplı podyumda modellerin geçişi farklı noktalardan da görüntülenebildi. Sıradışı tasarımların yer aldığı kreasyonda, oversize üstler, kısa şortlar ve bodylerle kombinlenerek podyumun yıldızı oldu. 
 
60'ları anımsattı
60'ları anımsatan renkli ve çizgili baskılar, düz renklerle birleştirilerek kreasyona yenilikçi ve çarpıcı bir yorum katıldı. Modeller, aynı desenlerdeki bot ve çizmelerle podyuma çıkarken, renkli baskılı pop-art tasarım çantalar  en iddialı parçalar arasında yer aldı. 
http://www.milliyet.com.tr/ayna-ayna-soyle-bana-magazin-2121477/