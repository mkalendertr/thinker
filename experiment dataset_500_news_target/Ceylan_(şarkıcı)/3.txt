Ondokuz Mayıs Üniversitesi(OMÜ) İktisadi ve İdari Bilimler Fakültesi 2014-2015 Öğretim Yılı Mezuniyet Töreni Kurupelit Kampüsü'nde yapıldı. Mezunlar arasında Şarkıcı Ceylan'ın kızı Melodi Bozkurt da vardı.
Mezuniyet törenine; OMÜ Rektörü Prof. Dr. Hüseyin Akan, Rektör Yardımcıları Prof. Dr. Sevilhan Mennan, Prof. Dr. Bünyamin Şahin, Prof. Dr. Süleyman Kaplan, Prof. Dr. Şenol Eren, İktisadi ve İdari Bilimler Fakültesi Dekanı Prof. Dr. Ebül Muhsin Doğan, öğretim üyeleri, öğrenciler ve Şarkıcı Ceylan'ın da aralarında bulunduğu öğrenci aileleri katıldı. İktisadi ve İdari Bilimler Fakültesi İktisat, İşletme ile siyaset Bilimi ve Kamu Yönetimi Bölümlerinden 2014-2015 öğretim yılında 250 öğrenci mezun oldu.
Mezuniyet töreninde konuşan Ondokuz Mayıs Üniversitesi Rektör Prof. Dr. Hüseyin Akan ise, Türk milletinin bireyleri olarak sizler sadece bu coğrafyadan mesul değilsiniz, bizim sadece kendimiz için değil, özellikle çevredeki insanlar ve dünya içinde çok çalışmamız, çok bilgilenmemiz ve çok öğrenmemiz gerekiyor. Bundan siz de mesulsünüz, biz de mesulüz. Yani Türk milletine dünyanın ihtiyacı var. Dolayısıyla sizlere de sadece Türk milletinin değil, dünyanın da ihtiyacı var. Bu bilinçle hareket etmenizi öneririm dedi.
http://www.milliyet.com.tr/sarkici-ceylan-in-kizi-omu-den-mezun-samsun-yerelhaber-834120/