Eskişehir'de, iki ortaokul öğrencisini pet şişeye oturtmaya çalıştığı iddasıyla gündeme gelen okul müdürü Ümit Demir hakkındaki soruşturma tamamlandı. Öğrencileri hortumla dövdüğü de ortaya çıkan Demir hakkında kasten yaralama ve kötü muamele suçlamasıyla 26 yıla kadar hapis cezası istemiyle dava açıldı. Müdürün öğrencileri dövmek için kullandığı hortum iddianamede silah olarak değerlendirilerek ceza artırımı yapıldı. Beylikova ilçesindeki 19 Haziran İmam Hatip Ortaokulu'nda mart ayında yaşanan olayla ilgili olarak öğrencilerin şikayeti üzerine müdür Ümit Demir hakkında savcılık soruşturma başlatmıştı. Öğrencileri, ceza olarak su dolu pet şişelere oturtmaya çalıştığı iddia edilen Demir'in başka öğrencileri de hortum ve yumrukla dövdüğü ortaya çıktı.
http://www.milliyet.com.tr/iskenceci-mudure-26-yil-hapis-gundem-2066226/