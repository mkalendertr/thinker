Sunucu pazarı finanstan besleniyor.
Sunucu pazarı finanstan besleniyor Araştırma kurumu Gartner, küresel sunucu pazarına yönelik raporunu açıkladı. Buna göre 2006 yılı içinde dünyada 52.6 milyar dolar değerinde sunucu satıldı.

Sunucu pazarının en büyük müşterisi %25.1 pay ile bankacılık ve finans sektörü oldu. Uzun yıllardır bankacılık sektörünün en büyük BT sağlayıcısı olan IBM, %44.6 payı ile geçtiğimiz yılın bu sektördeki sunucu pazarı lideri oldu.
 
IBM Türk Bankacılık, Telekomünikasyon ve Kamu Sektörleri Birim Müdürü Gülseli Karadere, yaptığı açıklamasında, Bankacılık, IBM'in geleneksel olarak çok ağırlık verdiği sektörlerin başında geliyor. Ana bilgisayar sistemleri ve yüksek kapasiteli Sistem z gibi sunucularımızla Türkiye'de de önemli bir pazara sahibiz. Sistem z ailesi,  uzun yıllardan beri kendini yenileyerek ve geliştirerek sürekliliğini kanıtlamış hep yenilikçi olan büyük sistem sunuculardır. Donanım pazarındaki liderliğimizin Gartner tarafından da tescil edilmesi memmuniyet verici. dedi.
 
Rapora göre IBM, küresel finans sektöründeki müşterilerine 2006 yılı içerisinde 5.9 milyar dolarlık sunucu satışı gerçekleştirdi. Finans sektöründeki sunucu satışlarının yıldan yıla %3.2, IBM'in payının ise %4.7 arttığının belirtildiği raporda, sektörün ikincisinin %26.6 payla Hewlett-Packard, üçüncüsünün ise %9.2 payla Sun Microsystems olduğu açıklanıyor. Sunucu pazarına genel olarak bakıldığında ise en çok hacim yaratan sektörlerde bankacılığı %13.5 ile telekomünikasyon ve %11.5 ile kamu izliyor.
 http://www.hurriyet.com.tr/teknoloji/6304361.asp