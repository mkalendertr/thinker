Soğukta Konser KeyfiGrup Ayna'nın solisti Erhan Güleryüz ve Gülay, Kars'ta gerçekleştirilen Milli Piyango çekilişi kapsamında konser verdi. İsmail Aytemiz Spor ve Sergi Sarayı'nda düzenlenen konsere havanın soğuk olmasına rağmen binlerce Karslı akın etti.
Soğukta Konser Keyfi PaylaşTweetlePaylaşGönderYorum Yap
IŞIK ÇAPANOĞLU

KARS (İHA) - Kars'ta Milli Piyango çekilişi sonrasında sevenleriyle buluşan Ayna ve Gülay salonu dolduran binlerce genci kendinden geçirdi.
Grup Ayna'nın solisti Erhan Güleryüz ve Gülay, Kars'ta gerçekleştirilen Milli Piyango çekilişi kapsamında konser verdi. İsmail Aytemiz Spor ve Sergi Sarayı'nda düzenlenen konsere havanın soğuk olmasına rağmen binlerce Karslı akın etti.
Milli Piyango Genel Müdürlüğü ve Kars Valiliğince gerçekleştirilen çekilişin ardından ilk olarak Ayna sahne aldı. Ayna'nın solisti Erhan Güleryüz, sırasıyla “Kiziroğlu Mustafa Bey” ve “Akdeniz” parçalarıyla salonu dolduran binlerce genci kendinden geçirdi. Şarkılara eşlik eden kalabalık gönlünce eğlenme imkanı buldu.
Ayna'nın ardından sahneye Gülay çıktı. Sanatçı Gülay ile doruğa çıkan konser geç saatlere kadar devam etti. Gülay seslendirdiği türkülerle salondakileri kendinden geçirdi.
Konserin ardından Kars Valisi Eyüp Tepe, Ayna'nın solisti Erhan Güleryüz ile Gülay'a birer plaket ile gül takdim etti.
Öte yandan çekilişte büyük ikramiye 2 milyon TL 426566 numaralı yarım bilete çıkarken, ikinci büyük ikramiye 200 bin TL ise 566044 numaralı bilete çıktı. Büyük ikramiye kazanan iller İstanbul ve Ankara oldu. Salonda bulunan 5 talihli de yapılan çekilişle 82 ekran LCD televizyon kazandı.
http://www.iha.com.tr/haber-sogukta-konser-keyfi-264243/