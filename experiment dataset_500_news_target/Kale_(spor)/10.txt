13. hafta karşılaşmasında SB Elazığspor'a konuk olan Galatasaray, Felipe Melo'nun son bölümde bir penaltı kurtardığı maçı 1-0'lık skorla kazandı.

Küme düşme hattından uzaklaşmak isteyen Sanica Boru Elazığspor, maç fazlasıyla Beşiktaş'a kaptırdığı liderliği geri almak isteyen Galatasaray'ı konuk etti. Fatih Terim; Sabri, Engin ve Yekta gibi sürekli olarak şans vermediği oyuncuları, Elazığ deplasmanında kullandı. Galatasaray ikinci yarıda Yekta'dan gelen golle galibiyete uzandı. 

Karşılaşmanın son bölümünde Serdar'ı ceza sahasında düşüren Muslera kırmızı kart gördü ve ev sahibi ekip penaltı kazandı. Oyuncu değişiklik hakkı dolan Galatasaray'da kaleye geçen Felipe Melo, koruduğu kaleyi gole kapattı ve üç puanın mimarı oldu.

Tatsız ilk yarı

Galatasaray beklenenin aksine ilk yarıda çok etkisiz bir görüntü sergiledi. Her iki takım da orta sahada başarısız bir performans sergiledi. Bu durum da önemli gol pozisyonlarının yakalanmasını engelledi. Ev sahibi SB Elazığspor, özellikle sağ kulvarı etkili kullanarak hızlı hücumlarla rakip kalede etkili oldu.
Galatasaray ise Amrabat ve Riera ile hücum fırsatları yakaladı. Ancak son paslardaki etkisizlik, yakalanan gol pozisyonlarının değerlendirilmesini engelledi. Ev sahibi ekip, ilk 20 dakikalık bölümde diri bir görüntü sergilese de ilk yarının geneline etkili performansını yayamadı. Galatasaray da orta sahada üretkenlikten uzak bir görüntü sergiledi ve taraftar ilk yarıda golsüz eşitliği bozamadı.

	0 - 1

2	İsabetli şut	7
3	İsabetsiz şut	11
3	Korner	7
16	Faul	16
1	Sarı kart	2
0	Kırmızı kart	1
42	Topla oynama	58
Karşılaşmanın ilk tehlikesi sarı-kırmızılı ekipten geldi. Ivesa'nın kısa düşen pası sonrasında Elmander ceza sahası içinde topla buluştu. İsveçli golcü istenen vuruşu yapamadı. 6. dakikada Zaki'nin pasıyla hareketlenen Köksal'un vuruşunda isabet yoktu. 18. dakikada sağ kanattan hareketlenen Köksal, ceza sahasına ortasını yaptı. Ancak daha öncesinde kalkan ofsayt bayrağı vardı.

19. dakikada Aydın'dan aldığı pasla hareketlenen Köksal'on ortasında Galatasaray savunması dikkatliydi. 20. dakikada sarı-kırmızılı ekip, önemli bir fırsattan yararlanamadı. Engin ile başlayan atakta, Elmander ile paslaşarak ceza sahasına giren Melo'ya Bilica vuruş izni vermedi. 22. dakikada Faubert'i geçen Riera'nın uzak direğe ortası Ivesa'yı geçti. Arka direğe hareketlenen hiçbir Galatasaraylı oyuncu yoktu.

39. dakikada Murat ile başlayan atakta Sezer sağ kulvardan bindirme yapan Köksal'ı gördü. Köksal'ın ortasında sarı-kırmızılı oyuncular araya girmeyi başardı. İlk yarıdan gol sesi gelmedi ve taraftar soyunma odasına 0-0'lık beraberlikle gitti.

Galatasaray ikinci yarıda rakip kaleye daha rahat gidebildi. Erken gelen gol, ev sahibi ekibin ilk yarının ilk bölümündeki etkinliğini azalttı. Son bölümde Serdar'ın oyuna girmesiyle hareketlenen Elazığspor, son bölümde kazandığı penaltıyı gole çeviremedi.

Aslan golle başladı

Sarı-kırmızılı ekip maça golle başladı. 50. dakikada Amrabat'tan aldığı pasla hareketlenen Riera, kale önüne etkili bir orta yaptı. Ivesa'nın hamlesi yetersiz kaldı ve top Yekta'nın önünde kaldı. Boş kaleye topu gönderen Yekta, Galatasaray'ı 1-0 öne geçirdi. 52. dakikada konuk ekip, farkı ikiye çıkarma adına mutlak bir pozisyondan yararlanamadı. Aydın'ın pasıyla sağdan bindirme yapan Sabri'nin kale önüne ortasında Umut istenen vuruşu yapamadı.
http://www.goal.com/tr/match/elaz%C4%B1%C4%9Fspor-vs-galatasaray/1327659/report