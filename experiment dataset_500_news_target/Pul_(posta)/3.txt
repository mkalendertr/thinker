İngiltere'de bir kedi-köpek barınağının sevimli misafirleri, yeni posta pulları için objektiflere poz verdi. Başkent Londra'daki Battersea Kedi ve Köpek Bakımevi 150'nci kuruluş yıldönümü için çıkarılan 10 pulun 7'sinde köpeklerin, 3'ünde de kedilerin fotoğrafı yer aldı. Kuruluşun genel müdürü Howard Bridges, Battersea Kedi ve Köpek Bakımevi'nde herkes, pullar için seçilen hayvanların fotoğraflarının, onların karakteristik niteliklerini doğru bir şekilde yakalaması karşısında heyecanlandı diyerek duygularını dile getirdi. 1860'ta Kayıp ve Aç Köpekler için Geçici Bakımevi adıyla kurulan kuruluş, 11 yıl sonra kentin güneyindeki Battersea semtine taşınmış ve bugünkü adını almış. Bakımevi yılda 12 bin terk edilmiş bakıma muhtaç kedi ve köpeğe kucak açıyor.
http://www.sabah.com.tr/dunya/2010/03/13/posta_pulu_icin_poz_verdiler