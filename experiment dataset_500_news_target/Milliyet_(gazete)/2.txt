36 yıl önce suikast sonucu öldürülen Milliyet Gazetesi Genel Yayın Yönetmeni Abdi İpekçi, Zincirlikuyu Mezarlığı'ndaki kabri başında anıldı. Anma törenine Abdi İpekçi'nin kızı Nükhet İpekçi İzet'in yanı sıra Milliyet Gazetesi Genel Yayın Yönetmeni Fikret Bila, Yurt Gazetesi Genel Yayın Yönetmeni Derya Sazak, İpekçi'nin meslektaşları ve sevenleri katıldı.

Demirören Ailesi'nin de çelenk gönderdiği anma töreninde dualar okundu. Törende konuşan Milliyet Gazetesi Genel Yayın Yönetmeni Fikret Bila İpekçi'yi kaybedeli 36 yıl olduğunu belirterek, Onu özlem ve saygıyla anıyoruz. 36. yılında meslektaşları olarak kabri başında bir araya geldik. Bizler için sadece bir basın şehidi değil, aynı zamanda bir demokrasi şehididir. Türk basınına evrensel basın ilkelerini taşımış ve yerleştirmiş öncü bir meslek büyüğümüzdür. O kadar sağlam temeller atmış ki Milliyet birçok badireyle karşılaşmasına rağmen ayakta durmasını ona borçludur diye düşünüyorum. Bizler de onun yetiştirdiği kuşaklar olarak bu ilkelere bağlı kalarak gazetecilik görevini yerine getirmeye çalışıyoruz. Gerçekten ondan sonra da bir çok değerli meslektaşımızı demokrasi yolunda kaybettik. Türk basını da en çok şehit vermiş basın diyebiliriz dedi.
http://www.hurriyet.com.tr/gundem/28097960.asp