Türkiye'de üretilmeye başlandığı günden bu yana üretimi sürekli artış gösteren kivi, tarihinin en büyük düşüşünü yüzde 26,6 ile bu yıl yaşadı. 2013 yılında 41 bin 635 ton olan kivi üretimi, Karadeniz Bölgesi'nde etkili olan don nedeniyle bu yıl 31 bin 795 ton olarak gerçekleşti.

Türkiye'de üretilmeye başlandığı günden bu yana sürekli artış gösteren kivi üretimi, tarihinin en büyük düşüşünü yüzde 26,6 ile bu yıl yaşadı.

Geçen mart ayındaki zirai don, birçok ürünün rekoltesinde düşüşe neden olduğu gibi kivi üretiminini de olumsuz etkiledi. Üretimi daha çok Marmara'nın doğusu ve Karadeniz Bölgesi'nde yapılan kivinin dondan etkilendiği bölge ise Karadeniz oldu.

İstatistiklere tam olarak 1996 yılında konu olmaya başlayan kivi üretimi, belirli miktarlarda 2014 yılına kadar sürekli artış gösterdi. 1996 yılında 85 tonla başlayan kivi üretimi 2000'de bin 400, 2005'te 8 bin, 2010'da 26 bin 534, 2011'de 29 bin 231, 2012'de 37 bin 247 olarak gerçekleşti. 2013 yılında 41 bin 635 tona ulaşan kivi üretimi, mart ayında don olayının etkili olduğu 2014 yılında yüzde 26,6 düşüşle 31 bin 795 tona geriledi.

Yalova Kivi Üreticileri Birliği Başkanı Mustafa Tunalı, AA muhabirine yaptığı açıklamada, Türkiye'de kivi üretiminin yüzde 50'sinin Yalova'da gerçekleştiğini belirtti.
http://www.hurriyet.com.tr/ekonomi/27850415.asp