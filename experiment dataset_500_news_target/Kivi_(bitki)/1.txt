Ordu Üniversitesi (ODÜ) Ziraat Fakültesi Dekanı Prof. Dr. Turan Karadeniz, kivinin C vitamini açısından son derece öne çıkan bir meyve olduğunu belirterek günde 1 kivinin günlük C vitamini ihtiyacını karşıladığını söyledi. Prof. Dr. Karadeniz, Vitamin açısından bir adet kivi bir kilo portakala denk geliyor. Özellikle kışın C vitamini açısından kivi ve yeşil biber tüketilmesini tavsiye ediyoruz dedi.

Türkiye'de 40 bin tonun üzerinde kivi üretimi yapıldığını söyleyen ODÜ Ziraat Fakültesi Dekanı Prof. Dr. Turan Karadeniz, kivinin Karadeniz'de ve ülkede çok önemli bir meyve olduğuna dikkat çekti. Kivinin birçok mineral ve vitamini bünyesinde barındırdığını vurgulayan Prof. Dr. Karadeniz, özellikle kışın C vitamini ihtiyacının karşılanması için kivi tüketilmesini tavsiye etti. Bir kivinin 60-140 gram arasında olduğunu belirten Prof. Dr. Karadeniz, 70 gramlık bir tane kivi, yetişkin bir insanın günlük C vitamini ihtiyacını karşılamaktadır. Dışarıdan her gün alınması gereken bir vitamindir. Bir adet kivinin bir kilo portakala vitamin açısından denk geldiğini bilmekteyiz. Kivinin reçeli, pekmezi yapılabilmektedir. Taze olarak sofralarda tüketilebilir dedi.

Kivinin yanı sıra yeşil biberi de tavsiye eden Prof. Dr. Turan Karadeniz, meyve salatası şeklinde tüketilmesinin de çok faydalı olduğunu dile getirerek, Bu meyve türlerinin özellikle meyve salatası olarak tüketilmesini tavsiye ediyoruz. Kiviye soğuk bakan insanların yeme tadına ulaşabilmesi için bunları meyve salatası olarak tüketirse zamanla bu meyve türlerine alışmış olacaklardır. Özellikle kış mevsiminde insanların günlük C vitamini almaları gerekiyor diye konuştu.
http://www.hurriyet.com.tr/saglik-yasam/25380007.asp