Gazeteci Nihat Özbek'i kaybettiğimize ait haberi İlkhaber Gazetesi'nin 12 Temmuz Pazartesi günkü sayısından gecikmeli olarak öğrendim. Nihat Özbek, Bandırma'da 32 yıl Gerçek Gazetesi'nin sahipliğini ve yöneticiliğini yapmıştı. Yıllar içinde çok sayıda yayınlanan makalelerim ve açıklamalar, güncel haberlerle Gerçek Gazetesi ailesinin bir bireyi gibi olmuştum. Gerçek Gazetesi, Bandırma'da çıkan, ciddiyeti, saygın yayın politikası, hemen hemen, yayın yaşamında hiç görmediği tekzipsiz yayıncılığı ile gerçekçiliğini ortaya koymuş, sosyal demokrat bir gazeteydi. Sahibi de dürüsttü, gazetesi de…Nihat Özbek, gazetecilik mesleğini ne kullandı, ne de kullandırdı. Biz, elli küsur yıl önce, Ateş Gazetesi'nin kuruluş yıldönümünü kutlarken bir telgrafla, bu gazete için tarafsızlığını ortaya koyması açısından çektiğimiz bir telgrafı buraya getirmek isteriz. Demiştik ki, Ateş Gazetesi, yayın yaşamında, hiç kimse ve makam için ne top oldu, ne pompa! Gazetesini özel hizmet için kimseye vermemişti. Nihat Özbek de, GERÇEK'inin gemini kimseye vermemiş, elinde tutmuş, halk için kullanmış, hak için kullanmış, insan için kullanmıştı.
http://www.bandirmahaber.net/nihat-ozbek-ve-gazetecilik-av-turgut-inal/