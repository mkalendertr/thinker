Kriz 20 Milyon İnsanı İşsiz mi Bırakacak?
20 Ekim 2008 / 20:50
Birleşmiş Milletlere bağlı Uluslararası Çalışma Örgütü (ILO) mali kriz nedeniyle gelecek yıl sonunda işsiz sayısının 210 milyona çıkacağını açıkladı.
ILO Genel Sekreteri Juan Somavia, liderlerin kurtarma planlarını yaparken mali krizin kişilere etkisini de göz önüne almaları gerektiğine dikkat çekti. Somavia, "Mali krizi sadece finansal çerçevede ele almanın iyi bir şey olmadığını düşünüyoruz. Mali kriz, insanlara ve insanların işlerine ve girişimlerine ne tür etkileri olacağı çerçevesinde de değerlendirmek gerekli." diye konuştu. Mali krizin insanları yaralandığının açık olduğunu belirten Somavia, işsizlik parası ödenmesi ve diğer sosyal güvenceler sağlanması gerektiğine dikkat çekti. Somavia, "Mali sisteme para aktarmak için yeterince kaynağınız varsa 'insanları kurtarmak için kaynağımız yok" deme zamanı değil." dedi. 

Uluslararası Çalışma Örgütü Genel Sekreteri Somavia, 20 milyon kişinin daha işsiz kalacağına yönelik öngörüsünün Uluslararası Para Fonu'nun ABD ve Avrupa ekonomilerinde büyümenin duracağı ve Japonya'nın sadece yüzde 0.5 büyüyeceğine yönelik öngörüsüne dayandığını belirtti. Somavia, BM ve ülkelerden de bilgiler aldıklarını kaydetti
http://www.habername.com/haber/kriz-20-milyon-insani-issiz-mi-birakacak-10137.htm