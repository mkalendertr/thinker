Dursun Özbek: ‘İyi yönetilirsek, mali durum çok da büyük değil'

Galatasaray Kulübü Başkanı Dursun Özbek, Galatasaray'ın mali sorunlarının üst seviyede olduğunu belirterek, kulübün iyi yönetilmesi durumunda bu durumun çok da büyük gözükmediğini söyledi.

19 Mart 2016, Cumartesi 13:35 | Son Güncelleme: 19 Mart 2016, Cumartesi 13:56 Yorum Yaz
A+A-

Haliç Kongre Merkezi'nde gerçekleşen Galatasaray Kulübü mali genel kurulunda açıklamalarda bulunan sarı-kırmızılı kulübün başkanı Dursun Özbek, “Bize emanet ettiğiniz bu değerli varlığı en iyi şekilde yönetmek için devraldık. En iyi şekilde yönetmek üzere büyük çaba harcadım. Bugün hesap verme günü. Geçmişte de yönetimlerin verdiği gibi. Yapılan işleri eleştirdiğimiz gibi geçmişte bugün de bizim yaptıklarımızı eleştirmek üzere burada toplandık. Genel kurulun Galatasaray'a fayda getirmesini diliyorum” dedi.

“TERÖRÜ LANETLİYORUM”

Ankara'da yaşanan terör saldırısını lanetleyen Özbek, “Genel kurullarımız bayram havasında geçer. Galatasaraylılar bir araya gelir, tartışırlar, düşüncelerini dile getirirler, her söylenen söz daha iyi bir Galatasaray içindir. Bugün de aynı coşkuyla buraya geldik. Burada tabii yüreklerimizi sızlatan, 13 Mart'ta Ankara'da meydana gelen menfur saldırıyı ben yönetim kurulum adına lanetliyorum. Kemal Bulut'un mekanı cennet olsun” diye konuştu.
İlişkili Haber

ÜNAL AYSAL! 'UEFA'nın kucağına düştük'

“BUGÜN HESAP VERME GÜNÜ”

Bugünün hesap verme günü olduğunu vurgulayan Başkan Özbek, “Yönetim kurulu olarak rotamızın ne olduğunu anlatmak isterim. Rotamız Galatasaray Kulübü'nün başarıya odaklı, hem kulübü hem de milletini en yüksek seviyede sportif başarıya odaklıdır. Yolumuz ve ulaşmak istediğimiz hedef budur. Yönetimler en iyi şekilde Galatasaray'ı yönetmek için seçilmişlerdir. Biz bunun bilincindeyiz” şeklinde konuştu.

“MALİ SORUNLAR ÜST SEVİYEDE”

Galatasaray mali sorunlarının üst seviyede olduğunu dile getiren Başkan Özbek, “Tabii bu mali sorunlar Galatasaray'ın büyüklüğü yanında, eğer iyi yönetilirse tedbirler alınırsa çok da büyük gözükmemektedir. Mali yapıyı anlatırken şunun üzerinde durmak istiyorum; bildiğiniz gibi Galatasaray'ın borç-alacak farkı 330 milyon Dolar seviyesindedir. Bu borç-alacak farkı, 2006'lı yıllarda 100 milyon seviyesindeydi, bugün itibariyle 330 milyona kadar gelmiştir. Banka borçlarımız 230 milyon dolar seviyesindedir toplam olarak. Bunlarla ilgili verilen teminatlar 1 miyar 700 milyon seviyesindedir” açıklamasında bulundu.



“TEMLİKLER BORÇLANMANIN 1,5 KATI KADAR OLMUŞTUR”

Galatasaray'ın maliyesini yönetmek için bankalarla belli bir ilişki içinde olmak gerektiğini dile getiren Özbek, "Galatasaray'a para verecek olan bankalar önce Galatasaray'dan sözleşmeleri veya stat gelirleri, yayın gelirleri gibi fonları temlik almaktadırlar. Maalesef geçmişten bugüne kadar gelen trend ve Galatasaray'ın borçlanması ileriye dönük verilen temliklerle sağlanmıştır. Bugüne kadar Galatasaray'ın borçlanmaları yaklaşık 10 yıla varan temliklerin verilmesi suretiyle borçlanma yapılmıştır. Verilen temlikler borçlanmanın 1,5 katı kadar olmuştur. Böyle bir durumda ancak şu yapılabiliyor; verilen temliklerde boşalma olursa, geri bir kısmı açılıyor kredi limitinin, onu kullanabiliyorsunuz. Bazen de bankalar bu limitleri dahi kullandırmıyor. Onun için Galatasaray'ın ileriye dönük sportif başarıyı yukarı çekmesi için mutlaka yeni kaynaklar oluşturma zorunluluğu var. Çalışmalarımızı bu yönde sürdürüyoruz” ifadelerini kullandı.

http://www.fanatik.com.tr/2016/03/19/dursun-ozbek-iyi-yonetilirsek-mali-durum-cok-da-buyuk-degil-1223503