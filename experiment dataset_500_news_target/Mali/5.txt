Küresel Mali Kriz Para Basarak Çözülmez 4 yıl önce
Avrupa ülkelerinde yaşanan borç krizinin merkez bankalarında para basarak çözülmeye çalışıldığını, kısmi rahatlama olsa da yapısal reformlar olmadan sorunun atlatılamayacağını söyledi.

Küresel Mali Kriz Para Basarak Çözülmez, System.String[]
Rusya'da düzenlenen G-20 ülkeleri Maliye Bakanları toplantısına katılmak üzere  Moskova'da bulunan Başbakan Yardımcısı  Ali Babacan,  Avrupa ülkelerinde yaşanan borç krizinin merkez bankalarında para basarak çözülmeye çalışıldığını, kısmi rahatlama olsa da yapısal reformlar olmadan sorunun atlatılamayacağını söyledi.G-20 toplantıları çerçevesinde dünya ekonomik politikalarının ele alındığını vurgulayan Başbakan Yardımcısı, "Her ne kadar dünya finans sektöründe nisbi bir sakinlik varsa da, eğer doğru adımlar atılmazsa ve önlemler alınmazsa bu sakinliğin kalıcı olmayacağını her kes biliyor. Dünya ülkelerinin merkez bankalarını para basarak piyasaya sürmesiyle ilgili bir durum, sükunet söz konusu. Ama asıl sorununun kaynağına indiğinizde ciddi yapısal sorunlar var, banka ve finans kurumlarıyla ilgili ciddi sıkıntılar var. Dolayısıyla sorunlara köklü çözüm üretilebilmiş değil. Önümüzdeki dönemde bu sakin dönemi en iyi şekilde kullanıp pek çok ülkede yapısal reformları gerçekleştirmek gerekiyor. Maliye politikalarıyla ilgili, bütçe açığı olsun, kamu boşluğu olsun, pek çok ülkenin ne yapacağıyla ilgili net bir şeylerin yapması gerekiyor. Bunu da orta vadeli bir perspektifle yapması gerekiyor. Yine merkez bankalarının bu olağanüstü miktarda bastıkları bu paraları piyasadan nasıl ve hangi zaman dilimi içinde geri çekeceklerini planlarını ortaya koyması gerekiyor." uyarısında bulundu.ERDOĞAN EYLÜL'DE RUSYA'YA GELİYORMoskova'da basın mensupları ile bir araya gelen Babacan, bu yıl G-20 dönem başkanlığını  Rusya'nın yaptığını, gelecek yıl  Avustralya ve 2015'de de dönem başkanlığını  Türkiye'nin devralacağını belirtti.  Rusya'da Eylül ayında düzenlenecek G-20 devlet başkanları zirvesine Başbakan  Recep Tayyip Erdoğan'ın katılacağını kaydeden Babacan, "G-20 15 yıllık bir yapı. Fakat son ekonomik krizle beraber profili yükseldi. Eskiden sadece bakanlar toplanırken, şimdi yılda bir kaç kere liderler seviyesinde toplanıyor. Eylül ayında da G-20 zirvesi yine  Rusya'da yapılacak. Allah nasip ederse, inşallah Başbakan da gelecek. Bugün  Rusya Devlet Başkanı Sayın Vladimir Putin'i program çerçevesinde ziyaret edeceğiz." dedi.TÜRKİYE IMF'DE HİSSESİNİ YÜZDE 1'İN ÜZERİNE ÇIKARMAK İSTİYORBunun yanında bankacılık sektörünün regülasyonu, küresel ölçekte denetleme ve rekabet konularının ele alındığını kaydedene Babacan, Uluslar arası Para Fonu ve  Dünya Bankası gibi kuruluşların yönetim yapısıyla ilgili değişikliklerin de tartışıldığını söyledi. Gelişmekte olan ülkelerin hisseleri artarken, gelişmiş ülkelerin hisselerinin azaldığına değinen Babacan, "Son 4 yılda  Türkiye'nin bu kuruluşlarda 2 tur hissesi arttı, binden 5 civarından yüzde 1'e yükseldi, iki katına çıkmış oldu. Fakat bunu da yeterli görmüyoruz. Şimdi bunun üçüncü turunu başlatmak istiyoruz, bu turda rakamları yükseltmeye çalışacağız. Şunu gördük, iki turda gelişmiş olan ülkelerde itiraz hakkı azdı, belki gerçeği kabul etmiş oluyorlar. Fakat bu üçüncü turda kendileri iç sıkıntılar çekmeye başladı. Parlamentolarına bunu anlatmayı güçlük çekmeyi başladılar. İki defa parlamentolarına giderek, 'hissemiz azalıyor, çünkü dünyadaki önemimiz azalıyor' diye izah etmek zorunda kaldılar. Bu durumda 3. turla ilgili bazı ülkeleri isteksiz görüyoruz. Bunlar da G-20'nin gündeminde. Bunları yapabilmek için üye ülkelerin toplam yüzde 85 oyuna ihtiyaç var." bilgisini verdi.IMF'YE 5 MİLYAR DOLAR BORÇ SÖZÜ VERDİKTürkiye'nin IMF'de hisselerinin artması ile 5 milyar dolar borç verilmesi yönünde bir bağlantı olmadığına değinen Babacan, "Biz onla bağlantı kurmadık, bazı gelişmekte olan ülkeler bağlantı kurdu: bizim hissemizi artırın biz de size destek verelim. Biz öyle bağlantı kurmadık. Çünkü küresel kriz döneminde öyle fazla şartlar ortaya koymak işi yokuşa götürür. Eğer bu gemide hep beraber gidiyorsak her zaman dikkat etmemiz lazım, yapıcı davranmamız lazım. 5 milyarla ilgili teknik detaylar halen devam ediyor. IMF'in kendisinin 400 milyar dolarlık imkanları var. Fakat işlerin kötüye gittiği senaryoda en az 400-500 milyar dolar daha gerekecek. Bizim bu verdiğimiz söz eldeki 400 milyar yetersiz kalıp bir 400 milyar gerekirse oransal olarak biz ona katkı vereceğiz. Örneğin, 500 milyarlık ihtiyaç varsa biz de 5 milyar söz verdiysek bunun ilk 100 milyarı gerektiğinde bizden 1 milyarını isteyecekler. 200 milyarına geldiğinde ikinci milyarı isteyecekler. Bu bir defada verilecek rakam da değil. Belki çok iyi bir senaryoda buna ihtiyaç da kalmayabilir. Dolayısıyla biz ihtiyaç olması halinde böyle bir desteği vermek konusunda söz verdik. Ama teknik çalışmalar bitmiş değil." açıklamasında bulundu.POPÜLİST POLİTİKALARLA BİR YERE VARILMAZTürkiye'de kamu özel ortaklarıyla önemli açılımlar sağlandığına değinen Babacan, "Kamu borçlusu oluşturmadan, devletin bütçesine yük olmadan nasıl altyapı yatırımları yapılır, bunları ortaya koyduk. ve birçok ülke tarafından takip ve takdir ediliyor. Gündem bunlar. Bir miktar kurlarla ilgili görüşmeler de olabilir, ama orada çok tartışacak konu görmüyorum. Ülkeler kendi iç reformlarına düzenek koyduktan sonra pek çok iş yoluna gelecek. Suni adım ve uygulamalarla bir neticeye varılamaz. Her ülkenin iç siyaseti var. Burada popülizm rüzgarlarına dikkat etmek lazım, bunlardan uzak durmak lazım. Popülizm sıkıntılar oluşturur, gerçekçi olmak lazım, doğru politikalar yapmak lazım. Ne aldatacağız ne de aldanmayacağız. Açık, şeffaf olacağız. Güven böyle oluyor.  Türkiye'de ortaya koyduğumuz başarılardan dolayı bizlerin gelip bunları anlatmamızı istiyorlar.  Moskova toplantısı örneğin.  Türkiye'nin tavsiyelerini dinlemek istiyorlar.  Moskova toplantısında da verdiğimiz ana mesaj da güven. Güvenin üzerine inşa edilen politikalar işi kolaylaştırıyor, ama güven sağlanmazsa işler çok zorlaşıyor." tespitinde bulundu.KREDİ DERECELENDİRME KURULUŞLARININ OLİGO-POLİK YAPISI DEĞİŞMELİUluslar arası derecelendirme kuruluşlarının reytinglerinin tartışma konusu olduğuna değinen Babacan, "Özellikle kriz döneminde oluşan oligopolik yapıyı mutlaka değiştirmek lazım. Bu kuruluşların daha iyi bir hizmet, daha iyi bir çalışma kalitesi ortaya koymasıyla ilgili daha bir rekabet hissetmesi gerekir kendilerinin. Doğru bir yapı değil. Hatta bazı ülkelerde davalar açıldı. Çünkü kriz döneminde varlıklar birden bire değerini yitirdi. Somut adımlar atılması lazım. Bununla ilgili FSP dediğimiz finansal istikrar kurulu kapsamında çalışılıyor." bilgisini verdi.TÜRKİYE'NİN KRİZE YÖNELİK HAZIR PLANLARI VARÖnümüzdeki dönemde kriz beklentisi ilgili soruya yanıt veren Babacan şu şekilde konuştu: "Geçen yılla kıyaslamada bu yıl daha sakin bir dönem. Risklerin de bir miktar azaldığı bir dönem yaşıyoruz. Bunun sebebi de merkez bankalarının çok yüksek miktarda parayı basıp ne devletlerin iflasına ne de finansal kuruluşların iflasına izin vermemesi. Kim iflas noktasına gelirse, parayı basıp veriyorlar. Ne zaman ödeyeceği de belli değil. Yeterki sen batma ve başımıza bir problem çıkarma. Örneğin  Yunanistan'a yaptılar.  Portekiz,  İspanya ve İrlanda da aynı şekilde. Bu bankalar için geçerli. Dolayısıyla böyle bir ortamdayız. Ama köklü çözümler üretilmediği sürece bu para basmanın sonu yok. Çok basılan para günün birinde değerini kaybeder. Hem para bas hem değerini koru, böyle bir şey yok. Ama madem böyle bir fırsat var şimdi bunu iyi kullanmamız lazım. Bu rahatlama dönemi sonuna kadar devam etmez. Genel bir programları ortaya konmaları lazım. Biz  Türkiye olarak her türlü senaryoya hazır olmak istiyoruz. Karşımıza çıkan tablodan dolayı şaşırmamak için. Böyle bir şey olduğunda elimizdeki hazır olan planları devreye sokabiliriz."ŞANGHAY, AB'NİN ALTERNATİFİ DEĞİLRusya'nın tüm yönleriyle  Türkiye için önemli bir ülke olduğunu kaydeden Babacan, "Almanya'dan sonra 2. ticari ortağımız. Hatta petrol fiyatları yükseldiğinde birinci ortağımız da olabiliyor. Aynı zamanda  Almanya'dan sonra en çok turistin ülkemize geldiği bir ülke. Enerji alanında çok ciddi bir işbirliğimiz var. Sadece petrol ve doğalgaz değil, nükleer enerji işbirliği söz konusu. Başka alanlarda da gelişmeler söz konusu, örneğin  Rusya'nın en büyük bankası Sberbank'ın  Denizbank'ı satın alması. Yatırımlar devam eder, ama önemli olan güven ortamıdır. Hem güven hem makul getiriler varsa yatırımlar devam edecek." dedi.  Türkiye'nin çok boyutlu dış politika yaklaşımına değinen Babacan, Şanghay'ın  Avrupa Birliği'nin alternatifi olmadığını belirtti.Türkiye'nin Şanghay İşbirliği Örgütü'ne (ŞİÖ) diyalog ortağı olduğunu, hukuki prosedürün tamamlanmak üzere olduğunu ifade eden Babacan, "Bu da  Rusya ile ilişkilerimizin bir yeni boyutu olacak. ŞİÖ'ye 6 üyesi var, bir de gözlemci üye ve diyalog ortakları var. Diyalog ortağı en dışarıdaki halka oluyor. Biz de bu halkaya resmen girmiş oluyoruz. Zaman içinde tam ortasına gitme hedefi de söz konusu olabilir. Engel olunacağını açıkçası düşünmüyorum, Ruslar özellikle çok arzu edecektir. Ama kararı sadece Ruslar vermiyor. Başta  Çin olmak üzere başka ülkeler de var. Yalnız şuna dikkat etmek gerekiyor: ŞİÖ'i başka bir uluslar arası kuruluşa alternatif olarak görmüyoruz." hatırlatmasında bulundu.Şanghay'a girmekle başka süreçlerin çıkılmayacağını vurgulayan Başbakan Yardımcısı, "Biz buraya girdik diye başka süreçlerden çıktık diye bir şey yok. ya da başka süreçlerdeyiz ve ŞİÖ'den çıkacağız diye bir şey yok. Hem  Avrupa, hem  Asya, hem  Afrika ile ilişkileri iyi olan ülkeyiz, hem  Akdeniz, hem Karadeniz ülkesiyiz ve hem de  Hazar Denizi havzasında olan bir ülkeyiz. Hem Balkanlardayız, hem Kafkaslardayız, hem Orta  Asya ile çok yakın ilişkilerimiz var. Bu bağlamda  Türkiye'nin birçok uluslar arası örgütte var olması önemli. Güneydoğu  Asya ülkelerini bünyesinde bulunduran ASEAN'da diyalog ortağı olduk. Bu bizi AB üyeliği sürecinden geri koyacak bir gelişme değil." dedi.NATO'NUN RUSYA'YI DIŞLAMA TAVRINI ELEŞTİRDİKTürkiye'nin NATO üyesi olması açıcısından ŞİÖ ile ilişkilerde bir problem görmediğini vurgulayan Babacan şöyle devam etti: "Biz diyalog ortağı olacağız. Daha sonra gözlemci üye ve tam üye aşaması var. Yıllarca gelişecek bir konu. NATO üyesi diye ŞİÖ'de olamayız diye genel bir kural yok. Mesela  Rusya enteresan bir şekilde tüm NATO zirvelerine katılıyor. Ama  Rusya ŞİÖ üyesi diye NATO zirvelerine katılmıyor diye bir durum yok.  Rusya'nın NATO ile böyle bir diyalogda bulunması ve aynı masada oturması her kes tarafından faydalı bulunmuştur. 2008'de  Gürcistan savaşı sırasında NATO kendini hafif bir kapattı ve Rusya-NATO Konseyi toplanmadı.  Rusya'ya hafif mesaj vermeye çalıştılar. Biz bunun yanlış olduğunu söyledik. Tam tersi böyle sıkıntılar dönemlerde toplanmak ve oturup konuşmak lazım. Sadece silah kullanarak hiç bir sorunu çözemezsiniz. Masada oturup barış sağlıyorsunuz. Biz NATO ülkelerinin o tavrını eleştirdik. " Rusya ile kendi para birimleri üzerinden ticaret konusunda soruları cevaplayan Babacan, "Hem  Rusya hem de  Çin'le ilgili anlaşmalar yaptık. En son  Pakistan'la böyle bir anlaşma imzaladık. Doğal bir şey, eğer ülkeler arasında güzel ticaret varsa doğal gelişme. Uygulama noktasında belki biraz süre gerekebilir, ama çerçeveyi oluşturduk. Tabii birden bire farklı sonuçları beklememiz söz konusu değil. Basit bir işlemler, her iki merkez bankası karşılıklı hesap açacak ve para transferi olacak. Tabi  Rusya ve  Çin'le ticaret açığımız var. Dengeli ticaret olursa belki oradaki hesaplar üzerinden bu mümkün. Ama ticaret açığımız çoksa açıkta kalanları uluslar arası para birimleriyle ödememiz lazım. Tabi bunlar alternatif kapılar, mümkün olduğunca sayısını artırmakta fayda var." dedi.SURİYE KRİZİ EKONOMİMİZİ ETKİLEMİYORSuriye sorununun ekonomi üzerinde etkisinin çok sınırlı olduğuna da değinen Babacan, "Yok derecede az. Tabii Suriyelileri misafir ettiğimiz harcamalarımız var, ama bunlar genel bütçeden sağlanan. Bizim bu yılki bütçemiz 404 milyar TL. Bunlar bizi etkilemeyecek harcamalar. Ama  Suriye konusunda çok akılcı bir politika izliyoruz. Bu  Türkiye ve  Suriye arasında ikili bir sorun değil. Bu insanlık açısından baktığınızda küresel bir konu. BM'nin el atması gereken bir konu. Orada siviller ölüyor, 60 binin üzerinde sivil öldü şu ana kadar. 2,5 milyon kişi ülke içinde yer değiştirdi. Nerdeyse 1 milyon kişi  Suriye'nin dışına kaçmak zorunda kaldı. Bizdeki kamplardaki sayı 160 bine ulaştı. Kampların dışında  Türkiye'ye 100 bine yakın Suriyeli geldi. Güvenlik açısından bölgenin ciddi bir sorunu. Biz ne yaptıysak uluslar arası hukuk çerçevesinde yaptık. Dost ve müttefiklerimizle beraber hareket ettik. Biz bunu Türkiye-Suriye ikili sorunu haline getirmedik hiç bir zaman.  Rusya  Suriye konusunda  Türkiye'den farklı bir politika izledi. Ama  Suriye konusundaki görüş ayrılık ve farklı duruşumuzu ikili ilişkilere yansıtmamak için çok çaba içinde olduk.  Rusya özellikle çok çaba içinde oldu.  Suriye konusunda  Türkiye ile ilgili çok ihtiyatla konuştular.  Suriye sorunu ikili ilişkiler üzerinde çok sınırlı etkisi oldu. Ticaretimiz devam ediyor, Sayın Putin daha yeni  Türkiye'deydi. Başbakanımızla verimli görüşmeler yaptı.  Rusya'nın  Suriye ile ilgili kendine göre nedenleri var. Bizim bakışımız burada prensip meselesi. Orada siviller ölüyor ve uluslar arası toplum akan kanın durması için daha aktif şekilde hareket etmeli. Duruşumuz bu ve bunda ısrarcıyız." ifadelerini kullandı.BÖLÜCÜ TERÖRÜN KAÇIRILAN FIRSATLAR AÇISINDAN MALİYETİ ÇOK YÜKSEKBölücü terörle mücadelenin maliyeti ile ilgili bir soruya cevap veren Babacan şu tespitlerde bulundu: "Öncelikle bizim fiili savunmayla ilgili giderlerimiz var.  İçişleri Bakanlığı, Genelkurmay, Jandarma ve başka savunma giderleri. Bunlar direkt giderler. Belki hesap edebilirsiniz. Ama en önemli maliyeti fırsat maliyeti. Fırsatları kaçırmış oluyoruz. Hele hele Güneydoğu ve Doğu Anadolu bölgelerinde büyük fırsatlar kaçırılıyor. Gaziantep'te gelinen bir duruma bakınız. Bir de Diyarbakır ve  Şırnak'ın durumuna bakınız. Bunlar yaklaşık 200 kilometre yakınlığındaki iller.Gaziantep'te 5 sanayi bölgesi ful dolmuş. Altıncı sanayi bölgesinin altyapısı daha hazırlanmadan şimdiden alanlar tahsis edilmiş. Çalıştıracak işçi bulamıyoruz diyorlar. Geçen yıl  Türkiye'den en çok ihracatını artıran il Gaziantep. Şimdi bu da Güneydoğu Anadolu bölgemizin bir ili. Bu nedir? Orada güzel bir birlik ve beraberlik var. İstikrar var. Gaziantep kendi iç huzurunu kendi gayretiyle sağlayabilmiş. Ama bir Diyarbakır'a,  Şırnak'a ve  Batman'a bakıyoruz, çok farklı. Şimdi burada fırsat maliyetleri. Bu istihdam fırsatını kaçırmışlar. Bunun maliyeti de çok çok yüksek. Bu bölgelerimiz çok geride kaldılar. Terör örgütü orada sürekli sorun çıkartıyor. Altyapı çalışmalarını engellemeye çalışıyorlar.  Yüksekova'ya havalimanı yapmaya çalışıyoruz, defalarca terör örgütü o havalimanının inşaatını engellemeye çalışıyor. Müteahhitleri tehdit ediyorlar, iş makinelerini yakıyorlar. Güvenliğin olmaması, terör örgütünün kalkınmayı engellemesi olumsuz etkiliyor. Orası çok farklı bölgeler olabilirdi. Dolayısıyla nasıl hesap ettiğinize bağlı, milyarlar zarar.Hedefimiz bu kaçırılan fırsatı yakalamak. Ama tabi herkesin gayret içinde olması lazım. Başbakanımızın deyimiyle her kesin elini taşın altına sokması lazım. Sadece hükümetin tek yanlı gayretiyle olmaz. Halkımızın sahip çıkması lazım. Özellikle bölge halkının destek vermesi lazım. Tabii işin öbür taraflarında adına BDP deyin örgüt deyin ne diyorsanız deyin orada da iradenin somut bir şekilde ortaya koyulması lazım."
http://www.sondakika.com/haber/haber-kuresel-mali-kriz-para-basarak-cozulmez-4336879/