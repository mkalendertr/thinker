Dip balıklarının hala riskli olduğunu söyleyen uzmanlar Gıda, Tarım ve Hayvancılık Bakanlığı'na seslendi: Karadeniz, Marmara, Ege ve Akdeniz'de avlanma bölgelerini belirleyerek tüm balıkları inceleyin

Bir süre önce aHaber'de yayınlanan Deşifre programı ekibinin pazar ve marketlerden aldıkları 30 farklı balık numunesinden 11'inde kanserojen metal bulması, vatandaşı deniz balığı da mı yemeyeceğiz endişesine itti. Avlanma bölgeleri bilinmeden yapılan böyle bir çalışma insanları rahatsız etse de, doktorların görüşü hala aynı: Deniz balığı yiyin ama dip balıklarından uzak durun

Aslında uzmanlara göre özellikle dip balıklarında ağır metal bulunması normal bir bulgu. Ancak bu çalışmada dip balığı kabul edilen tekirde bir şeye rastlanmaması, yüzey balığı olan hamside normal değerlerden 10 kat daha fazla ağır metal (kurşun) tespit edilmesi ilgi çekici bir durum.

Böyle bir analiz çalışmasının bilimsel kabul edilemeyeceğinde hem fikir olan uzmanlara göre bu konunun araştırılması gerektiğine işaret eden bir olgu... Gıda, Tarım ve Hayvancılık Bakanlığı'nın bu konuda özellikle avlanma bölgelerini değerlendirerek araştırma yapması ise konunun daha iyi bir şekilde açıklığa kavuşmasına yol açacak...
http://www.aksam.com.tr/guncel/hangi-baligi-yemeli--161709h/haber-161709